# 1. مرونة التمرين

A black and white photograph showing people in a gym performing barbell exercises. In the foreground, a person with their hair in a ponytail is holding a barbell with 5KG weight plates across their shoulders. Other people can be seen in the background also performing similar exercises.

مرونة التمرين بتيجي في حاجة مهمة زي تتمرن كام يوم في الاسبوع. خليني أقولك انك عندك مساحة و مرونة تختار فيها عدد الأيام المناسب لاسلوب حياتك. عندك من أول ٣ أيام لحد ٦ أيام تروح تتمرن فيهم. ده بجد؟ ايوه, الموضوع مش بيفرق زي ما انت متخيل, الاختلاف الوحيد بيكون في طول التمرينة. طبيعي لو قسمتلك حمل تمرينك علي ٦ أيام هتبقي التمرينة الواحدة أقصر من لو هتتمرن ٣ أيام. طيب أختار علي أساس ايه؟ علي أساس نظام حياتك. اختار عدد الأيام المناسب لأسلوب حياتك من شغل و خلافه علشان تقدر تستمر عليه لأطول فترة ممكنة. خدت بالك من حاجة؟ الاستمرارية, لو عايز نتيجة لازم تحط مجهود لفترة . علشان تحصد نتيجة تعبك



# التسخين
## بتسخن كويس؟

من أكثر المشاكل و الأخطاء ناس كثير بتقع فيها و هي التسخين. لو مسخنتش كويس قبل التمرين هتلاقي نفسك معرض لاصابات كتير، مفاصلك بتوجعك و بتأثر عليك وقت التمرين و غير كل ده هتلاقي نفسك مش عارف تأدي كويس في النص الأول من تمرينتك لحد ما جسمك يسخن و تدخل في مود التمرين. طيب أسخن ازاي؟ عندك أربع خطوات للتسخين

---



# أول خطوة

درجة حرارة جسمك. لو انت داخل تتمرن مينفعش انك تدخل علي أوزان تقيلة و جسمك نفسه مش مستعد للتمرين. علشان كدة لازم تسخن حرارة جسمك بالمشي علي الترید ميل او العجلة من 10-5 دقائق لحد ما تحس ان جسمك سخن معاك, وقتها هندخل علي الخطوة اللي بعدها.

# تاني خطوة

تسخين المفاصل. لو مسخنتش مفاصلك هتلاقي مفاصلك بتوجعك في تمارين كتير و ده أكيد هيأثر علي أدائك نفسه. علشان كدة من أهم الخطوات هي تسخين مفاصلك زي الريست, الكوع و مفصل الكتف. بتقف و بتمسك ايدك المفصل ليدك التانية و تبتدي تحرك مفصل ايدك ده في شكل دائري ٢٠ عدة لكل يد, هتحس بفرق جامد أثناء تمرينك

# ثالث خطوة

تسخين أوتار الكتف.

هتلاقي جملة Rotator cuff منتشرة علي لسان أي حد بيروح يتمرن. دي هي أوتار الكتف و لو انت مسخنتهمش كويس هتعرض نفسك للاصابة في كتفك أثناء التمرين. طيب ازاي اسخنهم صح؟ يفضل تستخدم كابل عندك في الجيم, بتثبت الكابل علي مستوي كوعك و تمسك - زي ما باين في الصورة تحت. استخدم External Rotation وزن خفيف و العب 10 القبضة و تعمل ٢٠ عدة.

---



# رابع خطوة

تسخين العضلة المستهدفة. كدة انت سخنت جسمك بشكل عام، دلوقتي محتاج تسخن العضلة المستهدفة قبل ما تبتدي التمرين. بتشوف اول تمرينة انت هتلعبها و قبل ما تبتدي التمرين بوزن تقيل، بتسخن مجموعتين او ثلاث مجاميع بوزن خفيف تزوده تدريجيا. كمثال، لو بتلعب في تمرينتك ب ٢٠ كيلو، سخن اول مجموعة ب ١٠ كيلو و بعدها ب ١٢ كيلو او الوزن المتوفر عندك بعدها و بعد كدة اخر مجموعة ب ١٥ كيلو مثلا.

بكدة تكون انت خلصت التسخين بتاعك، خد نفسك او ريح و اول ما تحس انك جاهز ! ابتدي تمرينتك

لحد اللحظة دي انت المفروض تمام الخطوة اللي جاية هتقف محتار و مش عارف تتصرف ازاي.

---



# 3. ازاي تختار الوزن بتاعك

أعتقد ده من أهم الأسئلة اللي انت محتاج اجابتها، خليني أقولك ان فيه أكثر من اسلوب تقدر تستخدمه علشان تختار الوزن بتاعك، هشرحلك كل أسلوب. و في الاخر هقولك أفضل اسلوب تقدر تستخدمه



# 1 REP MAX (RM)

يعتبر الاسلوب ده من الأساليب المتعارف عليها من زمان خصوصا لو عايز تعرف مدي قوتك و قدرتك على رفع الأوزان الثقيلة. بكل بساطة الفكرة اللي وراها هي انك بتحدد تمرين معين و بتختبر قوتك فيه بانك تشوف ايه أثقل وزن تقدر تشيله بأداء حركي كامل و صح لعدة واحدة. و على أساس النتيجة دي ممكن كل فترة تعيد التجربة و تشوف هل قوتك بتزيد ولا لا. طبعا لو شيلت وزن أثقل ف. كدة قوتك بتزيد


طيب ايه علاقة ده بيك؟ هتلاقي بعض المدربين بيستخدموا الاسلوب ده مع المتدربين، بحيث انه عدد من التمارين و يقولك اختبر ال RM يحددلك 1 بتاعك فيهم، بعدها بتستخدم الوزن الناتج عنه و تضربه في 80 % و ده يبقي الوزن المناسب ليك .لاستخدامه في التمرين ده

يعتبر الاسلوب ده من أفضل الأساليب لو انت هدفك هو قياس القوة بتاعك و لكن له أسباب كثير تخليني .أقولك انه مش أفضل أسلوب تستخدمه في تمرينك

**أول سبب**، هو انك بتزود فرص الاصابة عندك .خصوصا لو انت مبتدئ أو اول مرة تجرب الاختبار ده

**تاني سبب**، هو وضع حمل شديد على جهازك العصبي و عضلاتك من ارهاق و ده طبعا هيأثر عليك .في أدائك في التمرين

**ثالث سبب**، هو الوقت. مينفعش انك تستخدم الاسلوب ده في كل التمارين و ال موضوع هياخد منك وقت مضاعف في الأول لحد ما تعرف تتقنه و تتعود عليه، علشان كده هو ممكن ميبقاش مناسب ليك أو لأي شخص هدفه الأساسي هو زيادة الكتلة

---



بكل بساطه هتستخدم جهاز ال CALCULATOR 1 RM
هنا بتختار التمرين اللي انت حابب تشوف ال 1RM
بتاعك فيه و بتجيب وزن تقدر تلعب بيه 3-6 عدات.
بعدها بتاخد الوزن ده و تحطه في ال CALCULATOR
هيحسبلك بالتقريب أثقل وزن تقدر تلعب بيه عدة
واحده هيكون ايه.

لو عايز تحسب ال RM1 بتاعك بطريقه امنه
أضغط هنا

لو حابب تقرأ أكثر عن 1RM
أضغط هنا

تعمل اى لو عايز تحسيل 1RM
بتاعك من غير ما تعرض نفسك
للاصابة؟

---


# REPS IN RESERVE (RIR)

من أفضل الأساليب المستخدمة حالياً هو ال Reps in Reserve. خليني أشرحلك ايه هو و ازاي تعرف تطبقه. الموضوع باختصار هو عبارة عن قربك او وصولك للفشل العضلي. بمعني، لو انت دلوقتي لعبت في تمرينة معينة لحد ما جبت أخرك أو بمعني تاني الفشل العضلي (هنقول ١٠عدات)، بكدة هتبقي انت خلصت كل العدات بتاعتك اللي تعرف تلعبها. يعني مفيش أي عدة عندك في التانك كان ممكن تلعبها و ملعبتهاش، و بكدة انت ال RIR بتاعك كام؟ صفر. انت خلصت كل العدات الممكنة و وصلت للفشل العضلي. يبقي كدة RIR 0 معناه الفشل العضلي.

طيب لو انت بدل ما تلعب ال ١٠ عدات دول لعبت ٩عدات بس و وقفت؟ كدة انت في عدة كان ممكن تلعبها و توصل للفشل العضلي بس انت ملعبتهاش. شايف العدة ال- انت سبتها دي؟ خليتك بعيد عن الفشل العضلي بعدة و بكدة انت سيبتها عدة في التانك عندك، كدة ال RIR بتاعك كام؟

١. طيب لو وقفت عند ٨ عدات؟ يبقي انت كدة كنت بعيد عن الفشل العضلي بعدتين يعني الRIR بتاعك

٢. بكده مفروض تكون فهمت ان كل ما ال RIR رقمه يزيد كل ما انت بتبعد عن الفشل العضلي.

---



# إزاي تطبق الـRIR؟

بكل بساطة هتختار وزن انت شايفه مناسب لنطاق العدات اللي أنا كاتبهولك، هتجرب تلعب بيه و تخلي شخص واقف معاك للحماية فقط لو انت احتاجت و تلعب لحد ما تجيب أخرك.

لحد ما توصل للفشل العضلي، لو لعبت و وصلت للفشل العضلي في النطاق اللي أنا كاتبه يبقي كدة انت مختار وزن صح و هتلعب بيه بعد كدة من غير ما توصل للفشل العضلي (هتسيب من عدة لثلاثة) عندك في التانك.

لو وصلت للفشل العضلي بعد النطاق اللي أنا كاتبه، يبقي الوزن ده خفيف و هتحتاج تستخدم وزن أثقل.

لو وصلت للفشل العضلي قبل النطاق اللي أنا كاتبه، يبقي الوزن تقيل بزيادة v خففه درجة و العب بيه.





# RATED PERCEIVED EXERTION (RPE)

ده أخر أسلوب هكلمك عليه و هو نفس الفكرة بالظبط زي الRIR و لكن الأرقام معكوسة، ازاي؟

لو الفشل العضلي في الRIR كان 0 ف هنا في ال RPE هو 10. لو انت وقفت بعيد عن الفشل العضلي بعدة 1 و الRIR ف ده معناه ان المجهود بتاعك كان عالي جداً في التمرين ده و الRPE بتاعك 9. للتبسيط أكثر، هسيبلك جدول تحت مقارنة بين ال RPE و الRIR


# الملخص

## أول حاجة

بص على نطاق العدات لكل تمرينة مكتوبالك. على أساس النطاق ده هتختار وزن منطقي تجرب تشيله.

## تاني حاجة

هتجيب صاحبك أو أي شخص يقف وراك للحماية فقط من أي اصابة انما ميساعدكش في التمرين.

## ثالث حاجة

هتلعب لحد ما تجيب أخرك او لحد ما توصل للفشل العضلي و هتقارن العدات.

لو الفشل العضلي بتاعك كان في النطاق المكتوب، كدة تمام.

لو الفشل العضلي كان أعلي من النطاق المكتوب، كدة الوزن خفيف تقل.

لو الفشل العضلي بتاعك كان أقل من النطاق المكتوب، كدة الوزن تقيل خفف.

## رابع حاجة

هتلعب بالScale RIR من (3-0) زي ما شرحتلك فوق. مش لازم توصل للفشل العضلي علشان تزيد عضلات، بالعكس ده هيحط حمل زائد على جهازك العصبي و عضلاتك و هيزود فرص اصابتك. طول ما انت قريب من الفشل العضلي ف كدة انت بتدي جسمك المحفز اللازم لزيادة الكتلة العضلية بنسبة ارهاق اقل، كدة انت الكسبان.

لو عايز تقرأ البحث عن عدم لزوم الوصول للفشل العضلي اضغط هنا، او هنا.



الراحة .4

# أهمية الراحة ومدتها

لما بتخلص مجموعتك هتقعد و محتار مفروض تريح قد ايه قبل ما تكمل تاني.
هل نص دقيقة؟ ولا ٣؟ ولا قد ايه؟

خليني الأول أقولك مشاكل قلة الراحة. لو ريحت فترة قليلة هتلاقي ان ده مأثر
عليك بالسلب في المجموعة اللي بعدها. و ده ليه كذه سبب, لما بتتمرن انت
بتمرن عضلاتك و بتستخدم جهاز التنفس و قلبك لضخ الدم و ذهنيا لازم تكون
حاضر. علشان تتمرن بأحسن كفائة

لو انت ريحت لفترة قليلة ممكن توقف تمرينك مش علشان العضلة المستهدفة
جابت اخرها, بالعكس ممكن ده يكون بسبب انك لسه بتنهج من المجموعة
القبلها و مش قادر تاخد نفسك. او انك ذهنيا مش جاهز تشيل الوزن ده تاني و
وقتها هتحس ان الوزن اصعب و مش هتقدر تكمل عداتك. او ان عضلاتك
المساعدة. تكون هي المرهقة و وقتها برضه هتحتاج توقف تمرين

طيب هل فيه وقت معين مفروض أريح بيه لكل التمارين؟ لا. و ده بسبب ان
مش كل التمارين شبه بعض. التمارين المركبة بتبقي أصعب من تمارين العزل و
وعالشن كده هتلاقي انك محتاج تريح وقت أكثر بعض تمارين المركبة عن تمارين
العزل.

من الأخر أريح قد ايه؟ خليني أديلك نطاق تريح فيه. لتمارين العزل تقدر تريح من
دقيقة. لدقيقة و نص. انما للتمارين المركبة ممكن تزود أكثر لحد ٣ دقائق.

---



# 5. زيادة الحمل التدريبي

الـProgressive Overload او زيادة حمل التمرين هتلاقيه حديث الساعة عند كل الناس. تعالي أشرحلك ايه ده و ازاي تطبقه.

جسمك بيتعود. بمعني؟ أي ضغط بتحطه علي جسمك ف هو مش شايفه او مدرك ايه ده بس بيحاول يتأقلم عليه علشان لو اتحط فيه تاني يبقي مستعد له. نفس الفكرة في التمرين، لما بتتمرن ده حمل و ضغط انت بتحطه علي جسمك، لو انت لعبت نفس التمرين كل مره بنفس الأوزان و العدات و المجاميع هتلاقي نفسك بتتحسن و توصل لنتيجة لحد مرحلة معينة جسمك هيكون تأقلم علي شدة او صعوبة التمرين و بالنسباله بقي الموضوع عادي مفيش أي سبب او محفز يخليه يزيد عضلات تاني.

علشان كده دايماً هتلاقيني بقولك هنحتاج نصعب في التمرين كل فترة. الصعوبة دي بيكون ليها كذه شكل.


# و دي اشكالها ..



## أول شكل

انك تزود بطريقة مباشرة عدد المجاميع ال- بتلعبها لكل عضلة. بمعني بدل ما تلعب ١٢ مجموعة لل ١٤. كدة انت خليهم خليهم في مجموعتين زيادة عن الجسمك كان متعود عليه, ف يتحط تحت ضغط جديد و يتحفز لزيادة الكتلة العضلية.

## تاني شكل

انك تزود أوزانك, لو بتلعب بوزن و بقي سهل عليك في النطاق المكتوبلك, يبقي كدة انت قوتك بتزيد و تقدر تكسر وزن و تزود عنه.

## ثالث شكل

انك تزود عداتك, ممكن تثبت الوزن ال-انت شايله لو مش قادر تزود عنه و تزود عدد التكرارات بالوزن ده. حتي لو عدة واحدة, ده كافي انه يحط جسمك تحت ضغط جديد.

## رابع شكل

انك تقلل مدة الراحة. لو انت مش عارف تعمل اي حاجة من دول ف بكل سهولة انت تقدر تقلل مدة الراحة الجسمك و عضالتك كانوا متعودين عليها, ده هيخلي العضلة هيبقي بالنسبة لها الحمل أثقل و ضغط جديد.

## أخر شكل

تقدر تزود شدة التمرين بأساليب متقدمة تدخلها في النظام بتاعك. زي ايه؟ خليني أشرحهملك واحدة واحدة.

---



# SUPER SETS

ده تكنيك باختصار تقدر تستخدمه لزيادة صعوبة التمرين. عبارة عن ايه؟ عبارة عن انك بتختار تمرينتين و تلعب مجموعة من أول تمرينة و بعدها علطول مجموعة من تاني تمرينه من غير راحة في النص. بعد ما تخلص كدة انت خلصت أول مجموعة من السوبر ست.

كمثال: لو مكتوبلك ٣ مجاميع لتمرينتين مختلفين, هتلعب مجموعة من الاولي و بعدها علطول مجموعة من التانية و بعدها تريح كدة انت خلصت أول مجموعة من ال٣ مجاميع المكتوبين. تقدر تلعب تمرينتين مختلفين لنفس العضلة و تقدر تلعب تمرينة لكل عضلة و عكسها زي سوبر ست بايسبس مع ترايسبس.

# GIANT SETS

مش الSupersets كانوا تمرنتين ورا بعض؟ الGiant Sets لثالث تمارين ورا بعض لنفس العضلة. كمثال, هتلعب مجموعة من ثالث تمارين مختلفين لعضلة الظهر ورا بعض من غير راحة. لما تخلصهم كدة انت خلصت مجموعة واحدة من الGiant Set.

# DROP SETS

الDrop Sets من الأساليب المرهقة و علشان كدة مينفعش تخلي تمرينتك كلها بالاسلوب ده. الدروب ست بتكون عبارة عن انك بتلعب مجموعتك عادي و بعد ما تخلص من غير ما تريح بتخفف الوزن ب ٢٥% و تلعب مجموعة كمان. خلصت؟ من غير ما تريح تقوم مخفف الوزن تاني ب ٢٥% و تلعب مجموعة كمان. ممكن تكرر الاسلوب ده مرتين او تالتة, بكدة انت مش بتكون زودت جامد في مجاميع التمرين بس طلعت بأعلي استفادة من المجاميع الزيادة اللي لعبتها دي. يفضل تخلي الاسلوب ده في اخر تمرينك مش أوله.

18


---



# PARTIAL REPS

أسلوب تاني تقدر تدخله في نظام تمرينك، هنا انت بتخلص مجموعتك و احنا متفقين انك خلاص بتكون شبه جبت أخرك، بدل ما توقف و تريح لا هتلعب حوالي ٥ عدات زيادة بس ب نص المدي الحركي للتمرينة. طب ليه أعمل حاجة زي كدة؟ أولاً ده هيزود من الحمل المستخدم علي العضلة ف بيزود عملية ال Mechanical Tension و هو باختصار الضغط المحطوط علي العضلة. تاني حاجة انت لعبت عدات أكثر و ده هيزود من ضخ الدم للعضلة و هنا هتلاقي نفسك زودت من عملية ال Metabolic Stress و بكدة انت هتكون زودت حمل التمرين بتاعك.

# FST7

ال FST7 أو "Fascia Stretch Training 7" هو نظام تم انشائه عن طريق المدرب المشهور هاني رامبود، و الفكرة جايه من اسم النظام، بتلعب ٧ مجاميع علي العضلة المستهدفة. الفكرة اللي وراها انك بتفعل الأنسجة و الغشاء الليفي (Deep Fascia) اللي بيغطي العضلات و الأوعية الدموية المحيطة.



ده بيحصل بالضغط، ضخ الدم و الستريتش العالي اللي بتحطه علي العضلة المستهدفة لما تلعب بالحمل العالي ده. نظام التمرين ده مرهق جداً فيفضل انك تلعبه في أخر تمرينة عندك مش في الأول و للعضلات الكبيرة متعملوش أكثر من مرة في الأسبوع.

بتلعب ٧ مجاميع من ٨-١٢ عدة بوزن مناسب. تقدر تخفف الوزن مرة أو اتنين علي مدار ال٧ مجاميع علشان تفضل في نفس نطاق العدات و يفضل انك تستخدم تمارين عزل أو أجهزة للنظام ده، بلاش التمارين المركبة علشان هتزود الارهاق البدني و العصبي و مش هتعرف تعزل العضلة المستهدفة بأفضل طريقة.

لو حابب تقرا أكثر عن النظام ده تقدر تدخل علي اللينك ده.

19


---



# EMOM

ده اختصار ل"Every Minute On The Minute"، الاسلوب ده بحددلك فيه عدد تكرارات معين لتمرين لمدة معينة. كمثال: لو قولتلك ٢٥ عدة ضغط في الدقيقة لمدة ٥ دقايق. هنا هتلعب أول ٢٥ عدة ممكن ياخدوا منك ٣٠ ثانية، وقتها هتريح ال٣٠ ثانية التانيين و أول ما تخلص الدقيقة تقوم العب ٢٥ عدة تاني. وقتها هتاخد وقت أطول ممكن مثلاً ٤٠ ثانية، فتريح ال٢٠ الباقيين و تنزل تلعب ضغط تاني و هكذا لحد ما تخلص ال٥ دقايق. طبعاً الموضوع بيصعب مع مرور الدقايق علشان هتلاقي نفسك بتريح أقل.

# LADDERS

مجاميع عداتها بتزيد لحد ما توصل لعدد التكرارات المحدد و تنزل بالعدد تدريجياً تاني.

ex: خلينا نحدد نطاق العدات من ١-٥، هتبتدي أول مرة تلعب عدة و بعدها تريح ١٠ ثواني و بعدها تعيد و تلعب عدتين. بعدها تريح ١٠ ثواني و تعيد تلعب ٣ عدات و هكذا لحد ما توصل لل٥ عدات. وصلتلها خالص؟ هتنزل بقي تدريجياً هتلعب مجموعة ٤ عدات و تريح ١٠ ثواني و بعدها هتلعب ٣ عدات و تريح ١٠ ثواني لحد ما تخلص التمرين بتاعك. الاسلوب ده هيساعدك خصوصاً لو بتتمرن في البيت بأوزان محدودة.

# ACCUMULATION

هنا التمرين بيبقي عبارة عن تحديد عدد تكرارات معين لأكثر من تمرينة سواء في وقت محدد أو في أسرع وقت ممكن ليك.

كمثال: حددت انك تلعب ٣٠ عدة عقلة، ٥٠ عدة ضغط و زيهم سكوات. هتبتدي انك تشوف مين أصعب تمرينة فيهم، هنقول مثلاً العقلة. فهتقسم ال٣٠ عدة دول علي عدد مجاميع مثلاً ٥ مجاميع في ٦ عدات. بعد كل مجموعة هتقوم العب ١٠ ضغط و ١٠ سكوات و تعيد تاني نفس الترتيب من غير راحة. بعد ما تخلص ال٥ مجاميع عقلة هتلاقي نفسك خلصت كل العدات لل٣ تمارين بتوعك. الأسلوب ده ممكن يفيدك لو برضه بتتمرن في البيت بأوزان محدودة.

# AMRAP

ده اختصار لجملة "As Many Rounds/Reps As Possible". بمعني اني بحددلك عدد تمارين معين هنقول مثلاً ٤ تمارين مختلفة و بحددلك عدد تكرارات معين كمثال ١٠ عدات لمدة ٥ دقايق. وقتها هتلعب ال٤ تمارين ورا بعض، هتلعب كل تمرين ١٠ عدات و لما تخلصهم كده هتكون خلصت جولة، هتعيد تاني لمدة ٥ دقايق بأقل عدد راحة و تشوف في الأخر كده انت لعبت كام جولة.

---



21

# الملخص

-عندك أكثر من شكل تقدر تزود بيه حمل التمرين بتاعك و الزيادة دي بتبقي هدفها هو انك كل ما جسمك يتعود علي حمل تمرين تحط عليه ضغط جديد بحيث يفضل دايما فيه حافز أو سبب مقنع لبناء الكتلة العضلية.

-الزيادة بتيجي علي كذه شكل، تقدر تزود أوزانك، عداتك، المجاميع. و برضه تقدر تقلل فترة الراحة بتاعتك أو تزود من الأساليب المتقدمة المشروحة فوق، أهم حاجة انك تتابع معايا دايما خطوة بخطوة علشان أقولك ايه أفضل وسيلة نقدر نستخدمها في كل مرحلة.

---



# تعمل ايه بعد التمرين؟

معظم الناس بتخلص تمرين و تمشي عطول. ده مفيهوش مشكلة بس انا هنا جي أقولك الأفضل. بعد ما تخلص تمرينك بفضل انك تعمل ستريتشات علي وضع الثبات "Static Stretches". ده ببساطة هيحافظ علي مرونتك أو ال Flexibility بتاعك، و في نفس الوقت هتقلل من الDOMS أو الوجع بعد التمرين بسبب زيادة ضخ الدم.

لكل حركة بتثبت عليها من ٢٠-٣٠ ثانيه و بتعيد الحركة من مرتين لثلاثة.

مثال للحركات دي Overhead Triceps Stretch, Biceps Stretch, Cobra Pose, Seated Butterfly Stretch و غيره. هسيبلك اللينك ده لو حابب تقرأ زيادة و تشوف بعض الأشكال اللي هتساعدك لو عملتها بعد التمرين.

البعد التمرين .6



# هل ممكن أعمل الحركات الثابتة دي قبل التمرين؟

لا، مش بفضل خالص تعمل الـStatic Stretches قبل التمرين و ده بسبب ان في كذه بحث أثبت ان الحركات الثابتة قبل التمرين بتقلل من القوة العضلية بتاعتك و هيبقي ليها تأثير سلبي عليك.

بفضل قبل التمرين تعمل Dynamic Stretches في التسخين بتاعك زي ما شرحتلك فوق علشان تزود درجة حرارة جسمك. بتعمل كل حركة ١٠-١٥ عدة هسيبلك مثال للحركات دي و لو حابب تقرأ زيادة أضغط هنا.

اخر حاجة و هي انك لو بعد التمرين عندك كارديو، طريقة من طرق الـCool Down هي انك توقف الكارديو تدريجياً. كمثال، بتقلل السرعة المستخدمة على الـTreadmill تدريجياً علشان تقلل عدد ضربات قلبك بالتدريج.

فوائد تبريد الجسم هو انك بترجع درجة حرارة جسمك تدريجياً زي الأول. بتحافظ على ضغط الدم ف مش هتدوخ و بتقلل الـLactic Acid في العضلات، كل دي فوائد هتحسن من عملية الاستشفاء و المرونة بتاعتك.

---



# CARDIO


هنا هنتكلم عن مواضيع كثير خليني
أقسمهملك واحدة واحدة.

7. الكارديو


---



# أعمل الكارديو بتاعي قبل ولا بعد التمرين؟

خليك عارف انك دايماً عندك معادين تعمل فيهم الكارديو بتاعك. يا بعد التمرين يا في أي وقت تاني في يومك بعيد عن ميعاد التمرين. ليه؟ من أشهر الغلطات لما تلاقي واحد داخل يتمرن كارديو شديد قبل التمرين. خليني أقولك ان ده هيأثر بالسلب عليك علشان جسمك هيستخدم مخازن الجاليكوجن من العضلات كمصدر طاقة, ده هيخليك مفرهد و طاقتك قليلة من قبل ما تبتدي تتمرن أصلاً. أكيد ده هيبقي ليه تأثير سلبي عليك علشان أدائك هيتأثر بالسلب و مش هتقدر تشيل الأوزان أو تلعب بالشدة الكافية. فبالتالي مش هتعرف تعمل زيادة في حمل التمرين و بالتالي زيادتك للكتلة العضلية هتتأثر. علشان كدة يا اما تخلي الكارديو بتاعك بعد التمرين يا اما تبعده عن وقت التمرين خالص.

# هل فيه فرق بين الكارديو علي معدة فاضية و أنت واكل؟

المفاجأة هنا برضه لا. أبحاث كتير أثبتت ان الكارديو علي معدة فاضية ايوة ممكن تخليك تحرق دهون زيادة في وقتها, ولكن جسمك ذكي و بالتتابع علي مدار اليوم مقدار حرقه للدهون بيقلله و في الأخر هتلاقي النتيجة واحدة. فاختار المناسب لحياتك و يومك أكثر و مع الاستمرارية هتوصل لهدفك. لو عايز تقرأ البحث كامل أضغط هنا.





# أنواع الكارديو وايه احسنهم؟

عندك ٥ أنواع للكارديو، خليني أشرحهملك.

## LOW INTENSITY- 1

ده بيبقى عبارة عن كارديو شدة خفيفة زي استخدام العجلة أو التريدميل، ضربات قلبك مش بتكون عالية أوي فتأثيره الجسدي عليك و على عملية الاستشفاء بتكون قليلة و دي ميزته مش هيحط ضغط زائد عليك، و لكن مشكلته انه بيطول ممكن من نصف ساعة لساعة كاملة و ناس كتير ممكن تزهق من ده.

## MEDIUM INTENSITY-٢

ده بيبقي عبارة عن كارديو متوسط الشدة، دقات قلبك بتكون بين ٦٤-٧٦% من أقصي قدرة لدقات قلبك، تقدر تحسب ده عن طريق سنك، بتشيل سنك من ٢٢٠، مثال لنوع الكارديو ده هو المشي السريع لدرجة الجري الخفيف.

## HIGH INTENSITY-٣ أو الـHIIT.

ده بيكون عبارة عن فترات مختلفة الشدة، مثال عليه بيكون أنك تجري بأعلي سرعة و مجهود عندك لمدة دقيقة و بعدها بتتمشي دقيقة تاخد نفسك فيها و بعدها تجري بأعلي سرعة ليك دقيقة و تتمشي دقيقة بعدها و هكذا، مميزات الكارديو ده انه بيخلص بسرعة ممكن ربع أو ثلث ساعة، كارديو فيه تحدي و ناس كثير بتحب ده علشان متزهقش، و لكن مشكلته انه مرهق و الزيادة منه ممكن يأثر بالسلب على عملية الاستشفاء بتاعتك، في نوع الكارديو ده هتلاقي جسمك مجبر انه يستهلك النشويات في الأول لانتاج الطاقة الهائلة اللي انت محتاجها و مع مرور الوقت هيضطر انه يستخدم كمان مخازن الدهون بطريقة عملية أكثر علشان يمدك بالطاقة و تعرف تكمل الكارديو بتاعك، ده بالتتابع هيحسن من قدرة جسمك في عملية حرق الدهون لاستخراج الطاقة.

DON'T GIVE UP
THE BEGINNING IS THE HARDEST

---



# FARTLEK-٤

يعتبر شبيه أوي للHIIT بس خليني أشرحلك الفرق. الFartlek ده نظام بتغير فيه شدة مجهودك زي الHIIT بالظبط و لكن بطريقة غير محددة. بمعني انك مثلا لو هتلعب ربع ساعة HIIT، هتلعب بأعلي سرعة ليك دقيقة و بعدين تتمشي دقيقة و تعيد تاني. انت عارف كل دقيقة بتعدي هتعمل فيها ايه. الFartlek مش أوي، مش بيبقي محددلك مدة معينة الموضوع بيبقي نسبيا مبني علي جاهزيتك انت. ممكن تبتدي الأول بمدة معينة مشي و بعدها مشي سريع لفترة و بعدها تجري بأعلي سرعة و بعدها تقلل سرعتك و هكذا. انت المتحكم أكثر في رتم الجري و لكن ده مش معناه انها أسهل، في الأخر الموضوع لازم تتحدي نفسك فيه كل مرة عن اللي قبلها.

الاتنين ليهم فايدة في زيادة الVO2 max و ده عبارة عن كمية الاكسجين الجسم بيحتاجها و يستخدمها و ده بيخلي جسمك عنده قابلية للتمرين بأداء أفضل مع الوقت.

> لازم تتحدي نفسك فيه كل مرة عن اللي قبلها




# CIRCUIT TRAINING-0

ده بيكون عبارة عن انك بتلعب عدد من التمارين وره بعض من غير راحة، في الأغلب بيبقي عبارة عن ٨-١٠ تمارين مختلفة يا اما بتلعبهم في نطاق عدات (٨-٢٠ عدة) لكل تمرينة أو لمدة زمنية معينة. بعد ما بتخلص كل التمارين وره بعض كدة بتكون خلصت مجموعة، بتريح تاخد نفسك لمدة دقيقة مثلاً و ترجع تعيد تاني.

DO SOMETHING GREAT

الموضوع مفيد جداً لو عايز تتمرن في مدة زمنية قليلة، تزود قدرة التحمل عندك و كفاءة عضلة القلب.

---



# ايه الفرق بين التمرين AEROBIC و ؟ANAEROBIC

ال**Aerobic Training** ده بأختصار هو التمرين الهوائي, التمارين اللي بيكون فيها تنفسك و نبضات قلبك أعلي من وقت الراحة و بيفضل عالي لحد ما تخلص تمرين زي المشي السريع أو ركوب العجل و غيره.

ال**Anaerobic Training** هو التمرين اللا-هوائي, التمارين اللي بتكون محتاج فيها طاقة لحظية لمجهود عنيف زي تمارين المقاومة أو الجري بأعلي سرعة.

الاختلاف الأساسي بينهم بيكون في مصادر الطاقة و الهدف بتاعك.

ال**Aerobic Training** بيزود معدل اللياقة البدنية و قدرة التحمل عندك و طبعا هيكون مفيد بالنسبالك لو هدفك الأساسي هو نزول الوزن و خسارة الدهون. ال **Anaerobic Training** هيكون مفيد بالنسبالك أكثر لبناء الكتلة و القوة العضلية.



مصدر الطاقة في التمارين الهوائية بيكون معتمد علي وجود الأكسجين لعمليات حيوية منها الـGlycolysis و Krebs Cycle لتكسير السكر و غيره من المكونات الغذائية لإنتاج الطاقة. ده بيختلف في التمارين اللا-هوائية, جسمك مش بيستخدم فيها الأكسجين علشان بتكون محتاج طاقة لحظية, أول عملية اللي هي الـ-Glycolysis بتحصل عادي في العضلات لإنتاج الطاقة و لكن حمض اللاكتيك (Lactic Acid) بيتراكم كمان, و هنا بتحس بالحرقان في العضلة اللي بيمنعك تكمل تمرينتك.

حاجة أخيرة و هي ان انت في الأول بتكون في الـAerobic Metabolism أو التمثيل الغذائي الهوائي لحد نقطة معينة لو عدتها بتدخل في الـAnaerobic Metabolism أو التمثيل الغذائي اللا-هوائي. النقطة دي اسمها "Anaerobic Threshold". النقطة دي بتكون مفيدة جداً لقياس قدرة التحمل و اللياقة البدنية خصوصاً للعدائين. كل ما كانت لياقتك أفضل كل ما النقطة دي هتكون عالية مش بتوصلها بسهولة. تقدر تدخل هنا أو هنا لو عايز تعرف تفاصيل أكثر.

مين أحسن نوع كارديو فيهم؟ مفيش اجابة محددة, كل نوع و له فوائده و كل شخص بيفضل نوع عن التاني. اختار المناسب ليك و ارجعلي هرشحلك الأفضل لمستواك و هدفك.

و ايوه نقدر ندمج الاتنين سوي.



# غلطة مشهورة في الكارديو

A modern gym interior with a black ceiling featuring geometric patterns. The space contains various cardio equipment including treadmills arranged in a row along floor-to-ceiling windows overlooking city buildings. In the foreground, there is an elliptical machine on the left and an adjustable workout bench in the center. The floor appears to be dark tile, and natural light floods the space through the large windows.

في ناس كثير بتفضل تستخدم الـIncline Treadmill و ده ببساطة علشان انت بتقدر تبذل فيه مجهود أعلي فتحرق أكثر في وقت أقل، بس تلاقي الشخص رافع التريدميل و ماسك الشاشة جامد. خليني أقولك انك كدة بتخدم نفسك علشان انت كدة قللت جامد المجهود بتاعك، الشاشة عامل مساعد هتسهلك جامد التمرين و بكدة انت مش هتحرق السعرات اللي انت متخيلها. علشان كدة خليبالك و متمسكش في حاجة علشان تستفاد أكثر من كل دقيقة بتلعبها.

لو مش متعود تلعبه ابتدي زود تدريجياً ميل التريدميل لحد ما يبقي الموضوع أسهلك وقتها، تابع معايا برضه علشان أعرف أعدلك في الروتين بطريقة تدريجية صحيحة.

---



# 8. الإجهاد البدني

مع مرور الوقت و أنت في زيادة تدريجية لفترة طويلة, هيجي عليك أوقات تحس باجهاد كبير ممكن يأثر بالسلب علي أدائك في التمرين. خليني أشرحلك أسبابه و ازاي نعالج حاجة كده.

هشرحلك ما يسمي بالModel Fitness-Fatigue.


# دليل أدائك في التمرين في ٣ عوامل مستوايتهم متغيرة مع الوقت.

## أول عامل

هو الFitness أو لياقتك البدنية. طبيعي كل ما المدة الزمنية بتزيد هتلاقي لياقتك البدنية بتزيد، و ده لعدة عوامل منها الـNeurological Adaptation أو التكيف العصبي، كمان طبيعي قوتك بتزيد مع زيادة الحجم العضلي بتاعك. ولكن لياقتك البدنية بتتأثر ب عامل تاني و هو الأرهاق.

## تاني عامل

الFatigue أو الارهاق. كل ما المدة الزمنية بتزيد هتلاقي في شكلين للارهاق بيزيدوا عندك. أول شكل، و هو الارهاق الذهني. و ده بيجي بانك دايماً بتكون حاسس ان ملكش مزاج تتمرن و مش قادر تروح التمرين. تاني شكل، و هو الارهاق العضلي، و ده بسبب تلف أو تكسير الألياف العضلية و زيادة معدلات المستقلبات في العضلات زي حمض اللاكتيك.

## ثالث عامل

بيكون نتيجة اول عاملين و هو الPerformance أو ادائك الرياضي. كل ما معدل الارهاق عندك زاد كل ما هتلاقي لياقتك البدنية بتقل و أدائك الرياضي بيقل و فرص اصابتك كمان بتزيد. و العكس صحيح.

طيب أستفاد ايه من كل ده؟

لازم يبقي لينا طريقة نحل بيها الموضوع ده بحيث دايماً نحاول نخلي معدل الارهاق عندك في مستوي معين ميزيدش عنده و تفضل في تطور مستمر بأقل فرص اصابات، هنا هنيجي للDeload.

---



# DELOAD

وقت ما تلاقي علامات الإرهاق عندك و أدائك في التمرين متأثر بالسلب، ممكن تاخد أسبوع Deload.

## ايه هو الDeload؟

هو بيكون أسبوع تمرين خفيف بتريح فيه جسمك و مفاصلك و الجهاز العصبي بتاعك مع المحافظة علي قوتك.

## ازاي أطبقه؟

عندك كذه طريقة ممكن تعمل فيها Deload.

**أول اسلوب،** هو انك تقلل مجاميعك للنص و تلعب بنفس أوزانك و عداتك. يعني لو بتلعب ٤ مجاميع للتمرينة هتلعب اتنين بس مع نفس أوزانك و عداتك.

**تاني اسلوب،** هو انك تقلل مجاميعك و أوزانك للنص و تقلل عداتك كمان لحد ما تلعب ٥ RIR.

**ثالث أسلوب،** تاخد أسبوع كامل أجازة من التمرين.

---


# تستخدم أنهي أسلوب؟

على حسب مستوى الارهاق عندك و تأثيره السلبي عليك هحددلك أنهي اسلوب نقدر نستخدمه.

بكدة هنكون أخدنا أسبوع خفيف تريح فيه علشان لما ترجع الاسبوع هتلاقي معدل الارهاق عندك قل جامد و تقدر انك تكمل زيادة حمل التمرين بتاعك. الـDeload ملوش وقت محدد, يعني مش بعد 3 أسابيع او 6 و هكذا, الموضوع بيختلف من شخص للتاني على حسب قدرة كل جسم على تحمل الارهاق و رد فعله للتمرين.




الراحه/االستشفاء .8

# RECOVERY

## أيام الراحة و الاستشفاء العضلي

لو وصلت لهنا فأعتقد انك أصبحت مدرك بأهمية الراحة للاستشفاء العضلي والجسدي. انك تتمرن كل يوم من غير راحة ولا يوم مش هيديلك أي فائدة زيادة، و لكن بالعكس هتأثر علي عملية الاستشفاء بتاعتك و ده هيخلي معدل الارهاق عندك يزيد أسرع و يعطلك كتير عن التمرين من حيث أدائك و التطور المطلوب في حمل التمرين.

يفضل علي الأقل يبقي عندك يوم واحد أجازة في الاسبوع عن التمرين للاستشفاء، خصوصًا أن بعد التمرين جسمك بيحتاج كمية اكسجين أعلي علشان يرجع للمعدل الطبيعي لأليض او الـMetabolism، و علشان أساعدك تزود من الاستشفاء بتاعك خليني أقولك اربع حاجات ممكن تعملهم.

---


أول حاجة، اتأكد انك بتاكل كمية البروتين بتاعتك في الدايت، البروتين بيساعد في الاستشفاء العضلي عن طريق زيادة عملية خلق البروتين و ده هيساعد في إعادة تكوين الألياف العضلية.

تاني حاجة، اتأكد انك بتنام كويس من 6-8 ساعات يومياً، قلة النوم بتأثر علي عملية الاستشفاء عندك و بتزود من فرص الاصابة. اضغط هنا علشان تشوف تأثير قلة النوم عليك.

ثالث حاجة، لو تقدر تعمل جلسة مساج مرة شهرياً، أبحاث كتير وضحت ان المساج بيقلل وجع العضلات.

رابع حاجة، ممكن تجرب الـ Ice Bath او حمام التلج علي أساس انه برضه بيقلل من وجع العضلات و الالتهابات.

# *RESTING* IS AS IMPORTANT AS *WORKING*




٩- أسئلة متنوعة

# أسئلة متنوعة



# هل لما بتمرن بزود حجم الأنسجة العضلية ولا عدد الأنسجة العضلية؟

هتلاقي كل فترة مجموعة من الناس بتتكلم في مصطلحين، "Hypertrophy" و "Hyperplasia".

ال Hypertrophy هو زيادة حجم الأنسجة العضلية
و ال Hyperplasia هي زيادة عدد الأنسجة العضلية.

الاجابة السهلة المبسطة هي انت بتزيد عن طريق زيادة حجم الأنسجة العضلية بصورة صريحة. الأبحاث العلمية أثبتت ان زيادة الحجم العضلي هي الأداه الصريحة في التمرين و لكن زيادة عدد الأنسجة العضلية مش بتكون بالصورة الكبيرة بالعكس، ممكن تكون %٥ بحد أقصي من الزيادة العضلية.

زيادة **الحجم العضلي** بيجي عن طريق ٣ طرق:
١-الضغط العضلي أو Mechanical Tension.
٢-التلف العضلي أو Muscle Damage.
٣-زيادة حجم الخلايا أو Cell Swelling.

زيادة عدد **الأنسجة العضلية** بيحصل عن طريق التنبت العصبي أو Neural Sprouting. ده معناه جزء من الليف العضلي بدون أي اتصال عصبي بينفصل عن الألياف الرئيسية بسبب التلف الميكانيكي الناتج عن إجهاد التمرين و يرتبط بنبت عصبي آخر ويأخذ خصائص الوحدة الحركية دي، وبالتالي بيزيد عدد الألياف للنوع ده.

من الأخر معظم ان مكنش كل الزيادة العضلية بتكون بسبب زيادة حجم الأنسجة مش بسبب زيادة عددها، و لو عايز تقرأ أكثر تقدر تدخل هنا أو هنا.

---


# هل لازم علشان أضخم ألعب أوزان تقيلة عدات قليلة و العكس في التنشيف؟

لا، نظام التمرين ما بين الضخامة و التنشيف مش بيفرق أوي زي ما انت متخيل. بالعكس، في فترة التنشيف جسمك بيكون معرض لخسارة الكتلة العضلية و علشان كدة لازم تتمرن بشدة عالية علشان تدي سبب لجسمك للحفاظ علي الكتلة العضلية. أهم حاجة إنك تلعب بحمل تمرين مناسب ليكو تكون قريب للفشل العضلي و تعمل زيادة في حمل التمرين مع الوقت. الباقي سيبه علي نظامك الغذائي، عجز السعرات هتخليك تنشف و فائض السعرات هيساعدك تضخم.

## ايه الفرق بين الأوزان الحرة و الأجهزة؟ و مين أفضل؟

فيه كذه فرق خليني أرتبهملك.

**أول فرق،** هو ان الاوزان الحرة هتساعدك في تشغيل معظم عضلات جسمك، الأجهزة هتركز أكثر علي عزل العضلة المستهدفة. فكده لو عايز تشغل أكثر من عضلة في نفس الوقت هتركز علي الأوزان الحرة أكثر و العكس لو عايز تعزل العضلة أكثر ممكن تستخدم الأجهزة.

**تاني فرق،** الأوزان الحرة هتديلك مرونة أكثر في أدائك الحركي للتمرين، و ده ميزة علشان كل شخص ليه المرونة بتاعته مختلفه عن التاني. الأجهزة، بيبقي ليها أداء حركي معين و ثابت و ده ممكن ميريحش كل الناس و دي حاجة طبيعية. بكدة الأوزان الحرة هتزود من ال Functionality بتاعتك او ببساطة قدرة جسمك علي اداء كذة حركة بنمط حركي طبيعي تقدر كمان تستخمه بره التمرين.

**ثالث فرق،** الأجهزة هتقدر تساعدك في وضع حمل زيادة علي العضلة المستهدفة علشان هتقدر تعزل العضلة دي بالأجهزة. كمثال: هترف تعزل الاماميات ب تمرين زي ال Leg Extension.

**رابع فرق،** الأجهزة هتديلك أمان أكثر في التمرين و ده هيساعجك انك تقلل فرص الاصابة أو لو راجع من أصابة تتمرن بشكل أمن أكثر.

**خامس فرق،** علشان الأجهزة أمنه أكثر، هتعرف تلعب بيها للفشل العضلي من غير الاحتياج لأي شخص معاك و من غير ما تكون خايف يجيلك اصابة.

في الأخر مينفعش تعتمد علي شكل واحد من الاتنين، لازم تنوع ما بينهم في تمرينك علشان تستفيد أكثر.

---



# أعمل ايه في حالة اني مرهق، أو مش قادر أتمرن أو عندي ضغوطات بتأثر عليا؟

خليني أجاوبك عليهم نقطة نقطة.

الارهاق بيكون ليه كذه سبب، منهم طبعاً قلة النوم. كذه بحث أثبت ان قلة النوم هيبقي له <ins>تأثير سلبي</ins> علي ادائك الرياضي، عجز السعرات العالي و قلة شرب المياه برضه ممكن يأثر عليك وقت التمرين. نصيحتي ليك وقتها هو انك تركز كويس أوي علي وجبة قبل التمرين بتاعتك و يسالم لو تشرب قهوة او اي مصدر كافيين.

حاجة تانية محتاج تكون عارفها، جسمك مش بيفرق نوع الضغط اللي عليه سواء كان ضغط نفسي من مشاكل الحياه أو ضغط جسدي من التمرين. لو لقيت نفسك في يوم مرهق جامد أو الضغط زيادة عليك، ممكن تبدل بعض التمارين الحرة بالأجهزة البديله ليها، ده هيحط ضغط أقل علي مفاصلك و نسبياً بتحس ان التمرين أسهل و ده هيساعدك انك تزود أو تحافظ علي أوزانك. لقيت برضه الموضوع صعب عليك لازم ترجعلي وقتها علشان نشوف مصدر المشكلة و نعالجها.

أخر حاجة لو انت ملكش مزاج تتمرن، فخليك عارف ان لو كل واحد فينا اشتغل في حياته علي حسب مزاجه اليومي، محدش هيوصل للحلم بتاعه. اليوم اللي بتكون فيه فعلاً تعبان أو ملكش مزاج تتمرن، في معظم الأحيان بينتهي بانه يكون من أفضل التمارين اللي لعبتها في حياتك. و ده اللي هيفرق بينك و بين حد تاني، مش عارف يوصل لهدفه، مش كل الايام هتبقي متحمس بس خليك عارف ان اليوم ده هو المطب الحقيقي اللي هيحددلك مدي التزامك و شغفك نحية الهدف بتاعك. روح بس الجيم يومها و شوف يومك هيتغير ازاي.

## ازاي أتنفس صح وقت التمرين؟

من أهم النقط وقت التمرين هو النفس، دايما بتكون محتاج تاخد نفس كبير و بدل ما تكتمه في صدرك لا انت بتحاول تنزله لبطنك و ده بيقوي كل عضلات البطن و هيديلك توازن أكثر و انت بتتمرن. الأسلوب ده معروف علمياً بالBracing. بتاخد نفسك في العدة و بطلعه في أخر العدة. كمثال: لو هتلعب سكوات، بتاخد نفس كبير و تكتمه في بطنك أول العدة و انت طالع بطلع جزء من النفس بره لحد ما تخلص العدة و بعدين بتعيد النفس تاني من الأول. لو عايز تقرأ زيادة <ins>اضغط هنا</ins>.



# ايه أفضل نظام تمرين أمشي عليه؟

هتلاقي ناس كتير مختلفة ما بين ايه أفضل نظام تمرين تمشي عليه، هل تمرن العضلة مرة واحدة في الاسبوع ولا مرتين أحسن؟ هقسملك الموضوع علمياً و عملياً. علمياً معظم الأبحاث الجديدة بتأكد ان تمرين العضلة مرتين في الاسبوع أفضل من مرة واحدة، أضغط هنا. و ده لكذه سبب، أولهم ان كفائة التمرين بتتحسن. تخيل نفسك بتلعب ٢٠ مجموعة صدر في يوم.. تخيلت اخر التمرين شكلك هتبقي مرهق ازاي؟ علشان كدة لما نقول تقسم تمرينك علي أكثر من يوم هتلاقي نفسك بتتمرن بكفائة أحسن و في نفس الوقت هتحفز عملية خلق البروتين أكثر من مرة في خلال الاسبوع.

عملياً، ناس كتير بتفضل تلعب العضلة مرة واحدة في الاسبوع و بيصلوا لنتايج قوية جداً. في الاخر الموضوع نسبي، جرب الاتنين و شوف هترتاح ليه أكثر. أهم حاجة الاستمرارية.

## امتي احتاج أغير نظام التمرين بتاعي؟

في كذه سبب لو موجودين هقولك نغير نظام التمرين بتاعك.

**أول سبب**، لو وصلت لـ Plateau، مش قادر خالص تزود في التمرين بتاعك و جبت أخرك منه وقتها بنغير التمارين بحيث نكسر المحفز المستخدم علي جسمك.

**تاني سبب**، لو انت واحد عندك اصابه و لسه راجع، ممكن تلاقي ان شوية تمارين صعب انك تأديها تاني و هتحتاج تغير نظام التمرين بتاعك.

**ثالث سبب**، الزهق، ساعات لو بقالك فترة طويلة بتتمرن تزهق و تكون محتاج تغير نظام التمرين بتاعك علشان يكون ممتع.

بس من أكثر الغلطات هو انك تغير نظام تمرينك علطول و كل شوية، علشان انت كدة اكنك كل ما تيجي تتأقلم علي مدي حركي لتمرينة بأوزانها بحيث تطور عليها تلاقي نفسك راجع للصفر تاني، و تبتدي بنظام مختلف. علشان كدة يفضل تغير تمرينك بعد مدة علي الأقل ٨ اسابيع تكون أستفدت من النظام القديم بتاعك.

---



# ألعب كارديو قبل ولا بعد التمرين؟

طبعاً يفضل تلعب كارديو بعد التمرين مش قبل. لو لعبت قبل التمرين هتستنزف من مخازن الطاقة والـ Glycogen عندك في العضلات, وقتها لما تيجي تتمرن هتلاقي نفسك تعبان و مش قادر تتمرن بالشدة المطلوبة و بالتالي ده هيأثر عليك بشكل سلبي. علشان كدة اتمرن الاول بكل طاقتك و سيب الكارديو بعد التمرين أو في وقت تاني من اليوم بعيد عن وقت التمرين.

# أنا هتمرن الصبح أكل ايه للتمرين؟

لو هتتمرن الصبح أهم حاجة تركز عليها هي المياه علشان نقص المياه ممكن يأثر علي قوتك و ادائك في التمرين بصورة سلبية. تاني حاجة ممكن تعملها هو انك تاخد مصدر بروتين سريع الامتصاص زي الواي بروتين لو جزء من النظام الغذائي بتاعك. ثالث حاجة هي انك ممكن تاخد نشويات من بقيت يومك تدخلها في وجبة خفيفة قبل التمرين. لو مكتوبلك فاكهة و مكسرات ممكن تعتمد عليهم لو مش عايز تاخد نشويات من وجبات تانية. و لوعندك مكمل Pre-Workout ممكن برضه تستخدمه قبل التمرين علشان يفوقك بسبب نسبة الكافيين و ده هيزود تركيزك وقت التمرين.

# هل التمرين و أنا صايم مفيد؟

الاجابة لا, بالعكس هيبقي له تأثير سلبي عليك. ده بسبب قلة الطاقة, قلة شرب المياه و فقدان الـ Electrolytes زي الأملاح من جسمك. كل دي أسباب هتقلل طاقتك و قوتك, ممكن تزود فرص الاصابة و الشد العضلي. و لو التمرينة شدتها عالية للأسف ممكن يجيلك هبوط و دوخة جامدة. علشان كدة لو هتتمرن في وقت الصيام قلل شدة تمرينك, و يفضل دايماً تتمرن و انت فاطر أحسن.



# ينفع أبدل التريدمل بحاجة تانية؟

لو عندك مشاكل في الركبة أيوه تقدر تبدل الكارديو من علي التريدمل للكارديو علي الـArc و اسمه التاني الـElliptical أو علي الـStair Master.


# هل نبض القلب متحكم في حرق الدهون وقت الكارديو؟

دي من الخرافات المنتشرة, تعالي أشرحلك.

في الصورة هنا هقولك المتعارف عليه, الجزء الأخضر بتكون عبارة عن تسخين خفيف, نبضات قلبك فيه بيتراوح بين 90-100, و لما بتعلي نوع الكارديو شوية لللون الأصفر ده اسمها الـFat Burning Zone او منطقة حرق الدهون. و بعد كدة, اللون الأحمر ف ده لو بتعلي اللياقة البدنية بتاعك جامد و بتبذل مجهود كبير أوي ف نبضات قلبك بتكون عالية جداً ولكن لفترات قصيرة.

المنطق للنهم يقولو انك بتحرق دهون في منطقة معينة فقط كان بسبب ان الأبحاث وضحت ان دي منطقة بيزيد فيها أكسدة و حرق الدهون, و لكن لو فكرت فيها هتالقي انهم كانوا بيقارنوا ده بالمنطقة الـ-قبلها و ده شئ منطقي. كمان لازم تكون عارف ان جسمك عادتاً في الأول بيستخدم مخازن الـGlycogen من العضلات الأول و بعدها بيبتدي في عملية أكسدة الدهون. و ان حرق الدهون دي عملية و فقدان الدهون دي عملية تانية. انت ممكن تحرق 300 جرام دهون في اليوم و لكن تدخل لجسمك أكل تخزن بيه 400 جرام دهون. هتيجي علي أخر اليوم هتالقي انك اكتسبت 100 جرام دهون.

كمان لما تبذل طاقة أعلي هتالقي جسمك بيستهلك مصادر الـGlycogen أسرع و بعدها يدخل في أكسدة الدهون, ساعتها هتالقي الفرق بسيط جداً في المقارنة بين "منطقة حرق الدهون و غيرها".

