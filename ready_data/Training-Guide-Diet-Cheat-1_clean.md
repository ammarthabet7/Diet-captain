# 1. مرونة التمرين exercises. مرونة التمرين بتيجي في حاجة مهمة زي تتمرن كام يوم في الاسبوع. خليني اقولك انك عندك مساحة و مرونة تختار فيها عدد الايام المناسب لاسلوب حياتك. عندك من اول ٣ ايام لحد ٦ ايام تروح تتمرن فيهم. ده بجد؟ ايوه, الموضوع مش بيفرق زي ما انت متخيل, الاختلاف الوحيد بيكون في طول التمرينة. طبيعي لو قسمتلك حمل تمرينك علي ٦ ايام هتبقي التمرينة الواحدة اقصر من لو هتتمرن ٣ ايام. طيب اختار علي اساس ايه؟ علي اساس نظام حياتك. اختار عدد الايام المناسب لاسلوب حياتك من شغل و خلافه علشان تقدر تستمر عليه لاطول فترة ممكنة. خدت بالك من حاجة؟ الاستمرارية, لو عايز نتيجة لازم تحط مجهود لفترة . علشان تحصد نتيجة تعبك # التسخين ## بتسخن كويس؟ من اكثر المشاكل و الاخطاء ناس كثير بتقع فيها و هي التسخين. لو مسخنتش كويس قبل التمرين هتلاقي نفسك معرض لاصابات كتير، مفاصلك بتوجعك و بتاثر عليك وقت التمرين و غير كل ده هتلاقي نفسك مش عارف تادي كويس في النص الاول من تمرينتك لحد ما جسمك يسخن و تدخل في مود التمرين. طيب اسخن ازاي؟ عندك اربع خطوات للتسخين --- # اول خطوة درجة حرارة جسمك. لو انت داخل تتمرن مينفعش انك تدخل علي اوزان تقيلة و جسمك نفسه مش مستعد للتمرين. علشان كدة لازم تسخن حرارة جسمك بالمشي علي الترید ميل او العجلة من 10-5 دقائق لحد ما تحس ان جسمك سخن معاك, وقتها هندخل علي الخطوة اللي بعدها. # تاني خطوة تسخين المفاصل. لو مسخنتش مفاصلك هتلاقي مفاصلك بتوجعك في تمارين كتير و ده اكيد هياثر علي ادائك نفسه. علشان كدة من اهم الخطوات هي تسخين مفاصلك زي الريست, الكوع و مفصل الكتف. بتقف و بتمسك ايدك المفصل ليدك التانية و تبتدي تحرك مفصل ايدك ده في شكل دائري ٢٠ عدة لكل يد, هتحس بفرق جامد اثناء تمرينك # ثالث خطوة تسخين اوتار الكتف. هتلاقي جملة Rotator cuff منتشرة علي لسان اي حد بيروح يتمرن. دي هي اوتار الكتف و لو انت مسخنتهمش كويس هتعرض نفسك للاصابة في كتفك اثناء التمرين. طيب ازاي اسخنهم صح؟ يفضل تستخدم كابل عندك في الجيم, بتثبت الكابل علي مستوي كوعك و تمسك - زي ما باين في الصورة تحت. استخدم External Rotation وزن خفيف و العب 10 القبضة و تعمل ٢٠ عدة. --- # رابع خطوة تسخين العضلة المستهدفة. كدة انت سخنت جسمك بشكل عام، دلوقتي محتاج تسخن العضلة المستهدفة قبل ما تبتدي التمرين. بتشوف اول تمرينة انت هتلعبها و قبل ما تبتدي التمرين بوزن تقيل، بتسخن مجموعتين او ثلاث مجاميع بوزن خفيف تزوده تدريجيا. كمثال، لو بتلعب في تمرينتك ب ٢٠ كيلو، سخن اول مجموعة ب ١٠ كيلو و بعدها ب ١٢ كيلو او الوزن المتوفر عندك بعدها و بعد كدة اخر مجموعة ب ١٥ كيلو مثلا. بكدة تكون انت خلصت التسخين بتاعك، خد نفسك او ريح و اول ما تحس انك جاهز ! ابتدي تمرينتك لحد اللحظة دي انت المفروض تمام الخطوة اللي جاية هتقف محتار و مش عارف تتصرف ازاي. --- # 3. ازاي تختار الوزن بتاعك اعتقد ده من اهم الاسئلة اللي انت محتاج اجابتها، خليني اقولك ان فيه اكثر من اسلوب تقدر تستخدمه علشان تختار الوزن بتاعك، هشرحلك كل اسلوب. و في الاخر هقولك افضل اسلوب تقدر تستخدمه # 1 REP MAX (RM) يعتبر الاسلوب ده من الاساليب المتعارف عليها من زمان خصوصا لو عايز تعرف مدي قوتك و قدرتك على رفع الاوزان الثقيلة. بكل بساطة الفكرة اللي وراها هي انك بتحدد تمرين معين و بتختبر قوتك فيه بانك تشوف ايه اثقل وزن تقدر تشيله باداء حركي كامل و صح لعدة واحدة. و على اساس النتيجة دي ممكن كل فترة تعيد التجربة و تشوف هل قوتك بتزيد ولا لا. طبعا لو شيلت وزن اثقل ف. كدة قوتك بتزيد طيب ايه علاقة ده بيك؟ هتلاقي بعض المدربين بيستخدموا الاسلوب ده مع المتدربين، بحيث انه عدد من التمارين و يقولك اختبر ال RM يحددلك 1 بتاعك فيهم، بعدها بتستخدم الوزن الناتج عنه و تضربه في 80 % و ده يبقي الوزن المناسب ليك .لاستخدامه في التمرين ده يعتبر الاسلوب ده من افضل الاساليب لو انت هدفك هو قياس القوة بتاعك و لكن له اسباب كثير تخليني .اقولك انه مش افضل اسلوب تستخدمه في تمرينك **اول سبب**، هو انك بتزود فرص الاصابة عندك .خصوصا لو انت مبتدئ او اول مرة تجرب الاختبار ده **تاني سبب**، هو وضع حمل شديد على جهازك العصبي و عضلاتك من ارهاق و ده طبعا هياثر عليك .في ادائك في التمرين **ثالث سبب**، هو الوقت. مينفعش انك تستخدم الاسلوب ده في كل التمارين و ال موضوع هياخد منك وقت مضاعف في الاول لحد ما تعرف تتقنه و تتعود عليه، علشان كده هو ممكن ميبقاش مناسب ليك او لاي شخص هدفه الاساسي هو زيادة الكتلة --- بكل بساطه هتستخدم جهاز ال CALCULATOR 1 RM هنا بتختار التمرين اللي انت حابب تشوف ال 1RM بتاعك فيه و بتجيب وزن تقدر تلعب بيه 3-6 عدات. بعدها بتاخد الوزن ده و تحطه في ال CALCULATOR هيحسبلك بالتقريب اثقل وزن تقدر تلعب بيه عدة واحده هيكون ايه. لو عايز تحسب ال RM1 بتاعك بطريقه امنه اضغط هنا لو حابب تقرا اكثر عن 1RM اضغط هنا تعمل اى لو عايز تحسيل 1RM بتاعك من غير ما تعرض نفسك للاصابة؟ --- # REPS IN RESERVE (RIR) من افضل الاساليب المستخدمة حاليا هو ال Reps in Reserve. خليني اشرحلك ايه هو و ازاي تعرف تطبقه. الموضوع باختصار هو عبارة عن قربك او وصولك للفشل العضلي. بمعني، لو انت دلوقتي لعبت في تمرينة معينة لحد ما جبت اخرك او بمعني تاني الفشل العضلي (هنقول ١٠عدات)، بكدة هتبقي انت خلصت كل العدات بتاعتك اللي تعرف تلعبها. يعني مفيش اي عدة عندك في التانك كان ممكن تلعبها و ملعبتهاش، و بكدة انت ال RIR بتاعك كام؟ صفر. انت خلصت كل العدات الممكنة و وصلت للفشل العضلي. يبقي كدة RIR 0 معناه الفشل العضلي. طيب لو انت بدل ما تلعب ال ١٠ عدات دول لعبت ٩عدات بس و وقفت؟ كدة انت في عدة كان ممكن تلعبها و توصل للفشل العضلي بس انت ملعبتهاش. شايف العدة ال- انت سبتها دي؟ خليتك بعيد عن الفشل العضلي بعدة و بكدة انت سيبتها عدة في التانك عندك، كدة ال RIR بتاعك كام؟ ١. طيب لو وقفت عند ٨ عدات؟ يبقي انت كدة كنت بعيد عن الفشل العضلي بعدتين يعني ال RIR بتاعك ٢. بكده مفروض تكون فهمت ان كل ما ال RIR رقمه يزيد كل ما انت بتبعد عن الفشل العضلي. --- # ازاي تطبق ال RIR ؟ بكل بساطة هتختار وزن انت شايفه مناسب لنطاق العدات اللي انا كاتبهولك، هتجرب تلعب بيه و تخلي شخص واقف معاك للحماية فقط لو انت احتاجت و تلعب لحد ما تجيب اخرك. لحد ما توصل للفشل العضلي، لو لعبت و وصلت للفشل العضلي في النطاق اللي انا كاتبه يبقي كدة انت مختار وزن صح و هتلعب بيه بعد كدة من غير ما توصل للفشل العضلي (هتسيب من عدة لثلاثة) عندك في التانك. لو وصلت للفشل العضلي بعد النطاق اللي انا كاتبه، يبقي الوزن ده خفيف و هتحتاج تستخدم وزن اثقل. لو وصلت للفشل العضلي قبل النطاق اللي انا كاتبه، يبقي الوزن تقيل بزيادة v خففه درجة و العب بيه. # RATED PERCEIVED EXERTION (RPE) ده اخر اسلوب هكلمك عليه و هو نفس الفكرة بالظبط زي ال RIR و لكن الارقام معكوسة، ازاي؟ لو الفشل العضلي في ال RIR كان 0 ف هنا في ال RPE هو 10. لو انت وقفت بعيد عن الفشل العضلي بعدة 1 و ال RIR ف ده معناه ان المجهود بتاعك كان عالي جدا في التمرين ده و ال RPE بتاعك 9. للتبسيط اكثر، هسيبلك جدول تحت مقارنة بين ال RPE و ال RIR # الملخص ## اول حاجة بص على نطاق العدات لكل تمرينة مكتوبالك. على اساس النطاق ده هتختار وزن منطقي تجرب تشيله. ## تاني حاجة هتجيب صاحبك او اي شخص يقف وراك للحماية فقط من اي اصابة انما ميساعدكش في التمرين. ## ثالث حاجة هتلعب لحد ما تجيب اخرك او لحد ما توصل للفشل العضلي و هتقارن العدات. لو الفشل العضلي بتاعك كان في النطاق المكتوب، كدة تمام. لو الفشل العضلي كان اعلي من النطاق المكتوب، كدة الوزن خفيف تقل. لو الفشل العضلي بتاعك كان اقل من النطاق المكتوب، كدة الوزن تقيل خفف. ## رابع حاجة هتلعب بال Scale RIR من (3-0) زي ما شرحتلك فوق. مش لازم توصل للفشل العضلي علشان تزيد عضلات، بالعكس ده هيحط حمل زائد على جهازك العصبي و عضلاتك و هيزود فرص اصابتك. طول ما انت قريب من الفشل العضلي ف كدة انت بتدي جسمك المحفز اللازم لزيادة الكتلة العضلية بنسبة ارهاق اقل، كدة انت الكسبان. لو عايز تقرا البحث عن عدم لزوم الوصول للفشل العضلي اضغط هنا، او هنا. الراحة .4 # اهمية الراحة ومدتها لما بتخلص مجموعتك هتقعد و محتار مفروض تريح قد ايه قبل ما تكمل تاني. هل نص دقيقة؟ ولا ٣؟ ولا قد ايه؟ خليني الاول اقولك مشاكل قلة الراحة. لو ريحت فترة قليلة هتلاقي ان ده ماثر عليك بالسلب في المجموعة اللي بعدها. و ده ليه كذه سبب, لما بتتمرن انت بتمرن عضلاتك و بتستخدم جهاز التنفس و قلبك لضخ الدم و ذهنيا لازم تكون حاضر. علشان تتمرن باحسن كفائة لو انت ريحت لفترة قليلة ممكن توقف تمرينك مش علشان العضلة المستهدفة جابت اخرها, بالعكس ممكن ده يكون بسبب انك لسه بتنهج من المجموعة القبلها و مش قادر تاخد نفسك. او انك ذهنيا مش جاهز تشيل الوزن ده تاني و وقتها هتحس ان الوزن اصعب و مش هتقدر تكمل عداتك. او ان عضلاتك المساعدة. تكون هي المرهقة و وقتها برضه هتحتاج توقف تمرين طيب هل فيه وقت معين مفروض اريح بيه لكل التمارين؟ لا. و ده بسبب ان مش كل التمارين شبه بعض. التمارين المركبة بتبقي اصعب من تمارين العزل و وعالشن كده هتلاقي انك محتاج تريح وقت اكثر بعض تمارين المركبة عن تمارين العزل. من الاخر اريح قد ايه؟ خليني اديلك نطاق تريح فيه. لتمارين العزل تقدر تريح من دقيقة. لدقيقة و نص. انما للتمارين المركبة ممكن تزود اكثر لحد ٣ دقائق. --- # 5. زيادة الحمل التدريبي ال Progressive Overload او زيادة حمل التمرين هتلاقيه حديث الساعة عند كل الناس. تعالي اشرحلك ايه ده و ازاي تطبقه. جسمك بيتعود. بمعني؟ اي ضغط بتحطه علي جسمك ف هو مش شايفه او مدرك ايه ده بس بيحاول يتاقلم عليه علشان لو اتحط فيه تاني يبقي مستعد له. نفس الفكرة في التمرين، لما بتتمرن ده حمل و ضغط انت بتحطه علي جسمك، لو انت لعبت نفس التمرين كل مره بنفس الاوزان و العدات و المجاميع هتلاقي نفسك بتتحسن و توصل لنتيجة لحد مرحلة معينة جسمك هيكون تاقلم علي شدة او صعوبة التمرين و بالنسباله بقي الموضوع عادي مفيش اي سبب او محفز يخليه يزيد عضلات تاني. علشان كده دايما هتلاقيني بقولك هنحتاج نصعب في التمرين كل فترة. الصعوبة دي بيكون ليها كذه شكل. # و دي اشكالها .. ## اول شكل انك تزود بطريقة مباشرة عدد المجاميع ال- بتلعبها لكل عضلة. بمعني بدل ما تلعب ١٢ مجموعة لل ١٤. كدة انت خليهم خليهم في مجموعتين زيادة عن الجسمك كان متعود عليه, ف يتحط تحت ضغط جديد و يتحفز لزيادة الكتلة العضلية. ## تاني شكل انك تزود اوزانك, لو بتلعب بوزن و بقي سهل عليك في النطاق المكتوبلك, يبقي كدة انت قوتك بتزيد و تقدر تكسر وزن و تزود عنه. ## ثالث شكل انك تزود عداتك, ممكن تثبت الوزن ال-انت شايله لو مش قادر تزود عنه و تزود عدد التكرارات بالوزن ده. حتي لو عدة واحدة, ده كافي انه يحط جسمك تحت ضغط جديد. ## رابع شكل انك تقلل مدة الراحة. لو انت مش عارف تعمل اي حاجة من دول ف بكل سهولة انت تقدر تقلل مدة الراحة الجسمك و عضالتك كانوا متعودين عليها, ده هيخلي العضلة هيبقي بالنسبة لها الحمل اثقل و ضغط جديد. ## اخر شكل تقدر تزود شدة التمرين باساليب متقدمة تدخلها في النظام بتاعك. زي ايه؟ خليني اشرحهملك واحدة واحدة. --- # SUPER SETS ده تكنيك باختصار تقدر تستخدمه لزيادة صعوبة التمرين. عبارة عن ايه؟ عبارة عن انك بتختار تمرينتين و تلعب مجموعة من اول تمرينة و بعدها علطول مجموعة من تاني تمرينه من غير راحة في النص. بعد ما تخلص كدة انت خلصت اول مجموعة من السوبر ست. كمثال: لو مكتوبلك ٣ مجاميع لتمرينتين مختلفين, هتلعب مجموعة من الاولي و بعدها علطول مجموعة من التانية و بعدها تريح كدة انت خلصت اول مجموعة من ال٣ مجاميع المكتوبين. تقدر تلعب تمرينتين مختلفين لنفس العضلة و تقدر تلعب تمرينة لكل عضلة و عكسها زي سوبر ست بايسبس مع ترايسبس. # GIANT SETS مش ال Supersets كانوا تمرنتين ورا بعض؟ ال Giant Sets لثالث تمارين ورا بعض لنفس العضلة. كمثال, هتلعب مجموعة من ثالث تمارين مختلفين لعضلة الظهر ورا بعض من غير راحة. لما تخلصهم كدة انت خلصت مجموعة واحدة من ال Giant Set. # DROP SETS ال Drop Sets من الاساليب المرهقة و علشان كدة مينفعش تخلي تمرينتك كلها بالاسلوب ده. الدروب ست بتكون عبارة عن انك بتلعب مجموعتك عادي و بعد ما تخلص من غير ما تريح بتخفف الوزن ب ٢٥% و تلعب مجموعة كمان. خلصت؟ من غير ما تريح تقوم مخفف الوزن تاني ب ٢٥% و تلعب مجموعة كمان. ممكن تكرر الاسلوب ده مرتين او تالتة, بكدة انت مش بتكون زودت جامد في مجاميع التمرين بس طلعت باعلي استفادة من المجاميع الزيادة اللي لعبتها دي. يفضل تخلي الاسلوب ده في اخر تمرينك مش اوله. 18 --- # PARTIAL REPS اسلوب تاني تقدر تدخله في نظام تمرينك، هنا انت بتخلص مجموعتك و احنا متفقين انك خلاص بتكون شبه جبت اخرك، بدل ما توقف و تريح لا هتلعب حوالي ٥ عدات زيادة بس ب نص المدي الحركي للتمرينة. طب ليه اعمل حاجة زي كدة؟ اولا ده هيزود من الحمل المستخدم علي العضلة ف بيزود عملية ال Mechanical Tension و هو باختصار الضغط المحطوط علي العضلة. تاني حاجة انت لعبت عدات اكثر و ده هيزود من ضخ الدم للعضلة و هنا هتلاقي نفسك زودت من عملية ال Metabolic Stress و بكدة انت هتكون زودت حمل التمرين بتاعك. # FST7 ال FST7 او "Fascia Stretch Training 7" هو نظام تم انشائه عن طريق المدرب المشهور هاني رامبود، و الفكرة جايه من اسم النظام، بتلعب ٧ مجاميع علي العضلة المستهدفة. الفكرة اللي وراها انك بتفعل الانسجة و الغشاء الليفي (Deep Fascia) اللي بيغطي العضلات و الاوعية الدموية المحيطة. ده بيحصل بالضغط، ضخ الدم و الستريتش العالي اللي بتحطه علي العضلة المستهدفة لما تلعب بالحمل العالي ده. نظام التمرين ده مرهق جدا فيفضل انك تلعبه في اخر تمرينة عندك مش في الاول و للعضلات الكبيرة متعملوش اكثر من مرة في الاسبوع. بتلعب ٧ مجاميع من ٨-١٢ عدة بوزن مناسب. تقدر تخفف الوزن مرة او اتنين علي مدار ال٧ مجاميع علشان تفضل في نفس نطاق العدات و يفضل انك تستخدم تمارين عزل او اجهزة للنظام ده، بلاش التمارين المركبة علشان هتزود الارهاق البدني و العصبي و مش هتعرف تعزل العضلة المستهدفة بافضل طريقة. لو حابب تقرا اكثر عن النظام ده تقدر تدخل علي اللينك ده. 19 --- # EMOM ده اختصار ل"Every Minute On The Minute"، الاسلوب ده بحددلك فيه عدد تكرارات معين لتمرين لمدة معينة. كمثال: لو قولتلك ٢٥ عدة ضغط في الدقيقة لمدة ٥ دقايق. هنا هتلعب اول ٢٥ عدة ممكن ياخدوا منك ٣٠ ثانية، وقتها هتريح ال٣٠ ثانية التانيين و اول ما تخلص الدقيقة تقوم العب ٢٥ عدة تاني. وقتها هتاخد وقت اطول ممكن مثلا ٤٠ ثانية، فتريح ال٢٠ الباقيين و تنزل تلعب ضغط تاني و هكذا لحد ما تخلص ال٥ دقايق. طبعا الموضوع بيصعب مع مرور الدقايق علشان هتلاقي نفسك بتريح اقل. # LADDERS مجاميع عداتها بتزيد لحد ما توصل لعدد التكرارات المحدد و تنزل بالعدد تدريجيا تاني. ex: خلينا نحدد نطاق العدات من ١-٥، هتبتدي اول مرة تلعب عدة و بعدها تريح ١٠ ثواني و بعدها تعيد و تلعب عدتين. بعدها تريح ١٠ ثواني و تعيد تلعب ٣ عدات و هكذا لحد ما توصل لل٥ عدات. وصلتلها خالص؟ هتنزل بقي تدريجيا هتلعب مجموعة ٤ عدات و تريح ١٠ ثواني و بعدها هتلعب ٣ عدات و تريح ١٠ ثواني لحد ما تخلص التمرين بتاعك. الاسلوب ده هيساعدك خصوصا لو بتتمرن في البيت باوزان محدودة. # ACCUMULATION هنا التمرين بيبقي عبارة عن تحديد عدد تكرارات معين لاكثر من تمرينة سواء في وقت محدد او في اسرع وقت ممكن ليك. كمثال: حددت انك تلعب ٣٠ عدة عقلة، ٥٠ عدة ضغط و زيهم سكوات. هتبتدي انك تشوف مين اصعب تمرينة فيهم، هنقول مثلا العقلة. فهتقسم ال٣٠ عدة دول علي عدد مجاميع مثلا ٥ مجاميع في ٦ عدات. بعد كل مجموعة هتقوم العب ١٠ ضغط و ١٠ سكوات و تعيد تاني نفس الترتيب من غير راحة. بعد ما تخلص ال٥ مجاميع عقلة هتلاقي نفسك خلصت كل العدات لل٣ تمارين بتوعك. الاسلوب ده ممكن يفيدك لو برضه بتتمرن في البيت باوزان محدودة. # AMRAP ده اختصار لجملة "As Many Rounds/Reps As Possible". بمعني اني بحددلك عدد تمارين معين هنقول مثلا ٤ تمارين مختلفة و بحددلك عدد تكرارات معين كمثال ١٠ عدات لمدة ٥ دقايق. وقتها هتلعب ال٤ تمارين ورا بعض، هتلعب كل تمرين ١٠ عدات و لما تخلصهم كده هتكون خلصت جولة، هتعيد تاني لمدة ٥ دقايق باقل عدد راحة و تشوف في الاخر كده انت لعبت كام جولة. --- 21 # الملخص -عندك اكثر من شكل تقدر تزود بيه حمل التمرين بتاعك و الزيادة دي بتبقي هدفها هو انك كل ما جسمك يتعود علي حمل تمرين تحط عليه ضغط جديد بحيث يفضل دايما فيه حافز او سبب مقنع لبناء الكتلة العضلية. -الزيادة بتيجي علي كذه شكل، تقدر تزود اوزانك، عداتك، المجاميع. و برضه تقدر تقلل فترة الراحة بتاعتك او تزود من الاساليب المتقدمة المشروحة فوق، اهم حاجة انك تتابع معايا دايما خطوة بخطوة علشان اقولك ايه افضل وسيلة نقدر نستخدمها في كل مرحلة. --- # تعمل ايه بعد التمرين؟ معظم الناس بتخلص تمرين و تمشي عطول. ده مفيهوش مشكلة بس انا هنا جي اقولك الافضل. بعد ما تخلص تمرينك بفضل انك تعمل ستريتشات علي وضع الثبات "Static Stretches". ده ببساطة هيحافظ علي مرونتك او ال Flexibility بتاعك، و في نفس الوقت هتقلل من ال DOMS او الوجع بعد التمرين بسبب زيادة ضخ الدم. لكل حركة بتثبت عليها من ٢٠-٣٠ ثانيه و بتعيد الحركة من مرتين لثلاثة. مثال للحركات دي Overhead Triceps Stretch, Biceps Stretch, Cobra Pose, Seated Butterfly Stretch و غيره. هسيبلك اللينك ده لو حابب تقرا زيادة و تشوف بعض الاشكال اللي هتساعدك لو عملتها بعد التمرين. البعد التمرين .6 # هل ممكن اعمل الحركات الثابتة دي قبل التمرين؟ لا، مش بفضل خالص تعمل ال Static Stretches قبل التمرين و ده بسبب ان في كذه بحث اثبت ان الحركات الثابتة قبل التمرين بتقلل من القوة العضلية بتاعتك و هيبقي ليها تاثير سلبي عليك. بفضل قبل التمرين تعمل Dynamic Stretches في التسخين بتاعك زي ما شرحتلك فوق علشان تزود درجة حرارة جسمك. بتعمل كل حركة ١٠-١٥ عدة هسيبلك مثال للحركات دي و لو حابب تقرا زيادة اضغط هنا. اخر حاجة و هي انك لو بعد التمرين عندك كارديو، طريقة من طرق ال Cool Down هي انك توقف الكارديو تدريجيا. كمثال، بتقلل السرعة المستخدمة على ال Treadmill تدريجيا علشان تقلل عدد ضربات قلبك بالتدريج. فوائد تبريد الجسم هو انك بترجع درجة حرارة جسمك تدريجيا زي الاول. بتحافظ على ضغط الدم ف مش هتدوخ و بتقلل ال Lactic Acid في العضلات، كل دي فوائد هتحسن من عملية الاستشفاء و المرونة بتاعتك. --- # CARDIO هنا هنتكلم عن مواضيع كثير خليني اقسمهملك واحدة واحدة. 7. الكارديو --- # اعمل الكارديو بتاعي قبل ولا بعد التمرين؟ خليك عارف انك دايما عندك معادين تعمل فيهم الكارديو بتاعك. يا بعد التمرين يا في اي وقت تاني في يومك بعيد عن ميعاد التمرين. ليه؟ من اشهر الغلطات لما تلاقي واحد داخل يتمرن كارديو شديد قبل التمرين. خليني اقولك ان ده هياثر بالسلب عليك علشان جسمك هيستخدم مخازن الجاليكوجن من العضلات كمصدر طاقة, ده هيخليك مفرهد و طاقتك قليلة من قبل ما تبتدي تتمرن اصلا. اكيد ده هيبقي ليه تاثير سلبي عليك علشان ادائك هيتاثر بالسلب و مش هتقدر تشيل الاوزان او تلعب بالشدة الكافية. فبالتالي مش هتعرف تعمل زيادة في حمل التمرين و بالتالي زيادتك للكتلة العضلية هتتاثر. علشان كدة يا اما تخلي الكارديو بتاعك بعد التمرين يا اما تبعده عن وقت التمرين خالص. # هل فيه فرق بين الكارديو علي معدة فاضية و انت واكل؟ المفاجاة هنا برضه لا. ابحاث كتير اثبتت ان الكارديو علي معدة فاضية ايوة ممكن تخليك تحرق دهون زيادة في وقتها, ولكن جسمك ذكي و بالتتابع علي مدار اليوم مقدار حرقه للدهون بيقلله و في الاخر هتلاقي النتيجة واحدة. فاختار المناسب لحياتك و يومك اكثر و مع الاستمرارية هتوصل لهدفك. لو عايز تقرا البحث كامل اضغط هنا. # انواع الكارديو وايه احسنهم؟ عندك ٥ انواع للكارديو، خليني اشرحهملك. ## LOW INTENSITY- 1 ده بيبقى عبارة عن كارديو شدة خفيفة زي استخدام العجلة او التريدميل، ضربات قلبك مش بتكون عالية اوي فتاثيره الجسدي عليك و على عملية الاستشفاء بتكون قليلة و دي ميزته مش هيحط ضغط زائد عليك، و لكن مشكلته انه بيطول ممكن من نصف ساعة لساعة كاملة و ناس كتير ممكن تزهق من ده. ## MEDIUM INTENSITY-٢ ده بيبقي عبارة عن كارديو متوسط الشدة، دقات قلبك بتكون بين ٦٤-٧٦% من اقصي قدرة لدقات قلبك، تقدر تحسب ده عن طريق سنك، بتشيل سنك من ٢٢٠، مثال لنوع الكارديو ده هو المشي السريع لدرجة الجري الخفيف. ## HIGH INTENSITY-٣ او ال HIIT. ده بيكون عبارة عن فترات مختلفة الشدة، مثال عليه بيكون انك تجري باعلي سرعة و مجهود عندك لمدة دقيقة و بعدها بتتمشي دقيقة تاخد نفسك فيها و بعدها تجري باعلي سرعة ليك دقيقة و تتمشي دقيقة بعدها و هكذا، مميزات الكارديو ده انه بيخلص بسرعة ممكن ربع او ثلث ساعة، كارديو فيه تحدي و ناس كثير بتحب ده علشان متزهقش، و لكن مشكلته انه مرهق و الزيادة منه ممكن ياثر بالسلب على عملية الاستشفاء بتاعتك، في نوع الكارديو ده هتلاقي جسمك مجبر انه يستهلك النشويات في الاول لانتاج الطاقة الهائلة اللي انت محتاجها و مع مرور الوقت هيضطر انه يستخدم كمان مخازن الدهون بطريقة عملية اكثر علشان يمدك بالطاقة و تعرف تكمل الكارديو بتاعك، ده بالتتابع هيحسن من قدرة جسمك في عملية حرق الدهون لاستخراج الطاقة. DON'T GIVE UP THE BEGINNING IS THE HARDEST --- # FARTLEK-٤ يعتبر شبيه اوي لل HIIT بس خليني اشرحلك الفرق. ال Fartlek ده نظام بتغير فيه شدة مجهودك زي ال HIIT بالظبط و لكن بطريقة غير محددة. بمعني انك مثلا لو هتلعب ربع ساعة HIIT ، هتلعب باعلي سرعة ليك دقيقة و بعدين تتمشي دقيقة و تعيد تاني. انت عارف كل دقيقة بتعدي هتعمل فيها ايه. ال Fartlek مش اوي، مش بيبقي محددلك مدة معينة الموضوع بيبقي نسبيا مبني علي جاهزيتك انت. ممكن تبتدي الاول بمدة معينة مشي و بعدها مشي سريع لفترة و بعدها تجري باعلي سرعة و بعدها تقلل سرعتك و هكذا. انت المتحكم اكثر في رتم الجري و لكن ده مش معناه انها اسهل، في الاخر الموضوع لازم تتحدي نفسك فيه كل مرة عن اللي قبلها. الاتنين ليهم فايدة في زيادة ال VO2 max و ده عبارة عن كمية الاكسجين الجسم بيحتاجها و يستخدمها و ده بيخلي جسمك عنده قابلية للتمرين باداء افضل مع الوقت. > لازم تتحدي نفسك فيه كل مرة عن اللي قبلها # CIRCUIT TRAINING-0 ده بيكون عبارة عن انك بتلعب عدد من التمارين وره بعض من غير راحة، في الاغلب بيبقي عبارة عن ٨-١٠ تمارين مختلفة يا اما بتلعبهم في نطاق عدات (٨-٢٠ عدة) لكل تمرينة او لمدة زمنية معينة. بعد ما بتخلص كل التمارين وره بعض كدة بتكون خلصت مجموعة، بتريح تاخد نفسك لمدة دقيقة مثلا و ترجع تعيد تاني. DO SOMETHING GREAT الموضوع مفيد جدا لو عايز تتمرن في مدة زمنية قليلة، تزود قدرة التحمل عندك و كفاءة عضلة القلب. --- # ايه الفرق بين التمرين AEROBIC و ؟ ANAEROBIC ال**Aerobic Training** ده باختصار هو التمرين الهوائي, التمارين اللي بيكون فيها تنفسك و نبضات قلبك اعلي من وقت الراحة و بيفضل عالي لحد ما تخلص تمرين زي المشي السريع او ركوب العجل و غيره. ال**Anaerobic Training** هو التمرين اللا-هوائي, التمارين اللي بتكون محتاج فيها طاقة لحظية لمجهود عنيف زي تمارين المقاومة او الجري باعلي سرعة. الاختلاف الاساسي بينهم بيكون في مصادر الطاقة و الهدف بتاعك. ال**Aerobic Training** بيزود معدل اللياقة البدنية و قدرة التحمل عندك و طبعا هيكون مفيد بالنسبالك لو هدفك الاساسي هو نزول الوزن و خسارة الدهون. ال **Anaerobic Training** هيكون مفيد بالنسبالك اكثر لبناء الكتلة و القوة العضلية. مصدر الطاقة في التمارين الهوائية بيكون معتمد علي وجود الاكسجين لعمليات حيوية منها ال Glycolysis و Krebs Cycle لتكسير السكر و غيره من المكونات الغذائية لانتاج الطاقة. ده بيختلف في التمارين اللا-هوائية, جسمك مش بيستخدم فيها الاكسجين علشان بتكون محتاج طاقة لحظية, اول عملية اللي هي ال-Glycolysis بتحصل عادي في العضلات لانتاج الطاقة و لكن حمض اللاكتيك (Lactic Acid) بيتراكم كمان, و هنا بتحس بالحرقان في العضلة اللي بيمنعك تكمل تمرينتك. حاجة اخيرة و هي ان انت في الاول بتكون في ال Aerobic Metabolism او التمثيل الغذائي الهوائي لحد نقطة معينة لو عدتها بتدخل في ال Anaerobic Metabolism او التمثيل الغذائي اللا-هوائي. النقطة دي اسمها "Anaerobic Threshold". النقطة دي بتكون مفيدة جدا لقياس قدرة التحمل و اللياقة البدنية خصوصا للعدائين. كل ما كانت لياقتك افضل كل ما النقطة دي هتكون عالية مش بتوصلها بسهولة. تقدر تدخل هنا او هنا لو عايز تعرف تفاصيل اكثر. مين احسن نوع كارديو فيهم؟ مفيش اجابة محددة, كل نوع و له فوائده و كل شخص بيفضل نوع عن التاني. اختار المناسب ليك و ارجعلي هرشحلك الافضل لمستواك و هدفك. و ايوه نقدر ندمج الاتنين سوي. # غلطة مشهورة في الكارديو  في ناس كثير بتفضل تستخدم ال Incline Treadmill و ده ببساطة علشان انت بتقدر تبذل فيه مجهود اعلي فتحرق اكثر في وقت اقل، بس تلاقي الشخص رافع التريدميل و ماسك الشاشة جامد. خليني اقولك انك كدة بتخدم نفسك علشان انت كدة قللت جامد المجهود بتاعك، الشاشة عامل مساعد هتسهلك جامد التمرين و بكدة انت مش هتحرق السعرات اللي انت متخيلها. علشان كدة خليبالك و متمسكش في حاجة علشان تستفاد اكثر من كل دقيقة بتلعبها. لو مش متعود تلعبه ابتدي زود تدريجيا ميل التريدميل لحد ما يبقي الموضوع اسهلك وقتها، تابع معايا برضه علشان اعرف اعدلك في الروتين بطريقة تدريجية صحيحة. --- # 8. الاجهاد البدني مع مرور الوقت و انت في زيادة تدريجية لفترة طويلة, هيجي عليك اوقات تحس باجهاد كبير ممكن ياثر بالسلب علي ادائك في التمرين. خليني اشرحلك اسبابه و ازاي نعالج حاجة كده. هشرحلك ما يسمي بال Model Fitness-Fatigue. # دليل ادائك في التمرين في ٣ عوامل مستوايتهم متغيرة مع الوقت. ## اول عامل هو ال Fitness او لياقتك البدنية. طبيعي كل ما المدة الزمنية بتزيد هتلاقي لياقتك البدنية بتزيد، و ده لعدة عوامل منها ال Neurological Adaptation او التكيف العصبي، كمان طبيعي قوتك بتزيد مع زيادة الحجم العضلي بتاعك. ولكن لياقتك البدنية بتتاثر ب عامل تاني و هو الارهاق. ## تاني عامل ال Fatigue او الارهاق. كل ما المدة الزمنية بتزيد هتلاقي في شكلين للارهاق بيزيدوا عندك. اول شكل، و هو الارهاق الذهني. و ده بيجي بانك دايما بتكون حاسس ان ملكش مزاج تتمرن و مش قادر تروح التمرين. تاني شكل، و هو الارهاق العضلي، و ده بسبب تلف او تكسير الالياف العضلية و زيادة معدلات المستقلبات في العضلات زي حمض اللاكتيك. ## ثالث عامل بيكون نتيجة اول عاملين و هو ال Performance او ادائك الرياضي. كل ما معدل الارهاق عندك زاد كل ما هتلاقي لياقتك البدنية بتقل و ادائك الرياضي بيقل و فرص اصابتك كمان بتزيد. و العكس صحيح. طيب استفاد ايه من كل ده؟ لازم يبقي لينا طريقة نحل بيها الموضوع ده بحيث دايما نحاول نخلي معدل الارهاق عندك في مستوي معين ميزيدش عنده و تفضل في تطور مستمر باقل فرص اصابات، هنا هنيجي لل Deload. --- # DELOAD وقت ما تلاقي علامات الارهاق عندك و ادائك في التمرين متاثر بالسلب، ممكن تاخد اسبوع Deload. ## ايه هو ال Deload ؟ هو بيكون اسبوع تمرين خفيف بتريح فيه جسمك و مفاصلك و الجهاز العصبي بتاعك مع المحافظة علي قوتك. ## ازاي اطبقه؟ عندك كذه طريقة ممكن تعمل فيها Deload. **اول اسلوب،** هو انك تقلل مجاميعك للنص و تلعب بنفس اوزانك و عداتك. يعني لو بتلعب ٤ مجاميع للتمرينة هتلعب اتنين بس مع نفس اوزانك و عداتك. **تاني اسلوب،** هو انك تقلل مجاميعك و اوزانك للنص و تقلل عداتك كمان لحد ما تلعب ٥ RIR. **ثالث اسلوب،** تاخد اسبوع كامل اجازة من التمرين. --- # تستخدم انهي اسلوب؟ على حسب مستوى الارهاق عندك و تاثيره السلبي عليك هحددلك انهي اسلوب نقدر نستخدمه. بكدة هنكون اخدنا اسبوع خفيف تريح فيه علشان لما ترجع الاسبوع هتلاقي معدل الارهاق عندك قل جامد و تقدر انك تكمل زيادة حمل التمرين بتاعك. ال Deload ملوش وقت محدد, يعني مش بعد 3 اسابيع او 6 و هكذا, الموضوع بيختلف من شخص للتاني على حسب قدرة كل جسم على تحمل الارهاق و رد فعله للتمرين. الراحه/االستشفاء .8 # RECOVERY ## ايام الراحة و الاستشفاء العضلي لو وصلت لهنا فاعتقد انك اصبحت مدرك باهمية الراحة للاستشفاء العضلي والجسدي. انك تتمرن كل يوم من غير راحة ولا يوم مش هيديلك اي فائدة زيادة، و لكن بالعكس هتاثر علي عملية الاستشفاء بتاعتك و ده هيخلي معدل الارهاق عندك يزيد اسرع و يعطلك كتير عن التمرين من حيث ادائك و التطور المطلوب في حمل التمرين. يفضل علي الاقل يبقي عندك يوم واحد اجازة في الاسبوع عن التمرين للاستشفاء، خصوصا ان بعد التمرين جسمك بيحتاج كمية اكسجين اعلي علشان يرجع للمعدل الطبيعي لاليض او ال Metabolism ، و علشان اساعدك تزود من الاستشفاء بتاعك خليني اقولك اربع حاجات ممكن تعملهم. --- اول حاجة، اتاكد انك بتاكل كمية البروتين بتاعتك في الدايت، البروتين بيساعد في الاستشفاء العضلي عن طريق زيادة عملية خلق البروتين و ده هيساعد في اعادة تكوين الالياف العضلية. تاني حاجة، اتاكد انك بتنام كويس من 6-8 ساعات يوميا، قلة النوم بتاثر علي عملية الاستشفاء عندك و بتزود من فرص الاصابة. اضغط هنا علشان تشوف تاثير قلة النوم عليك. ثالث حاجة، لو تقدر تعمل جلسة مساج مرة شهريا، ابحاث كتير وضحت ان المساج بيقلل وجع العضلات. رابع حاجة، ممكن تجرب ال Ice Bath او حمام التلج علي اساس انه برضه بيقلل من وجع العضلات و الالتهابات. # *RESTING* IS AS IMPORTANT AS *WORKING* ٩- اسئلة متنوعة # اسئلة متنوعة # هل لما بتمرن بزود حجم الانسجة العضلية ولا عدد الانسجة العضلية؟ هتلاقي كل فترة مجموعة من الناس بتتكلم في مصطلحين، "Hypertrophy" و "Hyperplasia". ال Hypertrophy هو زيادة حجم الانسجة العضلية و ال Hyperplasia هي زيادة عدد الانسجة العضلية. الاجابة السهلة المبسطة هي انت بتزيد عن طريق زيادة حجم الانسجة العضلية بصورة صريحة. الابحاث العلمية اثبتت ان زيادة الحجم العضلي هي الاداه الصريحة في التمرين و لكن زيادة عدد الانسجة العضلية مش بتكون بالصورة الكبيرة بالعكس، ممكن تكون %٥ بحد اقصي من الزيادة العضلية. زيادة **الحجم العضلي** بيجي عن طريق ٣ طرق: ١-الضغط العضلي او Mechanical Tension. ٢-التلف العضلي او Muscle Damage. ٣-زيادة حجم الخلايا او Cell Swelling. زيادة عدد **الانسجة العضلية** بيحصل عن طريق التنبت العصبي او Neural Sprouting. ده معناه جزء من الليف العضلي بدون اي اتصال عصبي بينفصل عن الالياف الرئيسية بسبب التلف الميكانيكي الناتج عن اجهاد التمرين و يرتبط بنبت عصبي اخر وياخذ خصائص الوحدة الحركية دي، وبالتالي بيزيد عدد الالياف للنوع ده. من الاخر معظم ان مكنش كل الزيادة العضلية بتكون بسبب زيادة حجم الانسجة مش بسبب زيادة عددها، و لو عايز تقرا اكثر تقدر تدخل هنا او هنا. --- # هل لازم علشان اضخم العب اوزان تقيلة عدات قليلة و العكس في التنشيف؟ لا، نظام التمرين ما بين الضخامة و التنشيف مش بيفرق اوي زي ما انت متخيل. بالعكس، في فترة التنشيف جسمك بيكون معرض لخسارة الكتلة العضلية و علشان كدة لازم تتمرن بشدة عالية علشان تدي سبب لجسمك للحفاظ علي الكتلة العضلية. اهم حاجة انك تلعب بحمل تمرين مناسب ليكو تكون قريب للفشل العضلي و تعمل زيادة في حمل التمرين مع الوقت. الباقي سيبه علي نظامك الغذائي، عجز السعرات هتخليك تنشف و فائض السعرات هيساعدك تضخم. ## ايه الفرق بين الاوزان الحرة و الاجهزة؟ و مين افضل؟ فيه كذه فرق خليني ارتبهملك. **اول فرق،** هو ان الاوزان الحرة هتساعدك في تشغيل معظم عضلات جسمك، الاجهزة هتركز اكثر علي عزل العضلة المستهدفة. فكده لو عايز تشغل اكثر من عضلة في نفس الوقت هتركز علي الاوزان الحرة اكثر و العكس لو عايز تعزل العضلة اكثر ممكن تستخدم الاجهزة. **تاني فرق،** الاوزان الحرة هتديلك مرونة اكثر في ادائك الحركي للتمرين، و ده ميزة علشان كل شخص ليه المرونة بتاعته مختلفه عن التاني. الاجهزة، بيبقي ليها اداء حركي معين و ثابت و ده ممكن ميريحش كل الناس و دي حاجة طبيعية. بكدة الاوزان الحرة هتزود من ال Functionality بتاعتك او ببساطة قدرة جسمك علي اداء كذة حركة بنمط حركي طبيعي تقدر كمان تستخمه بره التمرين. **ثالث فرق،** الاجهزة هتقدر تساعدك في وضع حمل زيادة علي العضلة المستهدفة علشان هتقدر تعزل العضلة دي بالاجهزة. كمثال: هترف تعزل الاماميات ب تمرين زي ال Leg Extension. **رابع فرق،** الاجهزة هتديلك امان اكثر في التمرين و ده هيساعجك انك تقلل فرص الاصابة او لو راجع من اصابة تتمرن بشكل امن اكثر. **خامس فرق،** علشان الاجهزة امنه اكثر، هتعرف تلعب بيها للفشل العضلي من غير الاحتياج لاي شخص معاك و من غير ما تكون خايف يجيلك اصابة. في الاخر مينفعش تعتمد علي شكل واحد من الاتنين، لازم تنوع ما بينهم في تمرينك علشان تستفيد اكثر. --- # اعمل ايه في حالة اني مرهق، او مش قادر اتمرن او عندي ضغوطات بتاثر عليا؟ خليني اجاوبك عليهم نقطة نقطة. الارهاق بيكون ليه كذه سبب، منهم طبعا قلة النوم. كذه بحث اثبت ان قلة النوم هيبقي له <ins>تاثير سلبي</ins> علي ادائك الرياضي، عجز السعرات العالي و قلة شرب المياه برضه ممكن ياثر عليك وقت التمرين. نصيحتي ليك وقتها هو انك تركز كويس اوي علي وجبة قبل التمرين بتاعتك و يسالم لو تشرب قهوة او اي مصدر كافيين. حاجة تانية محتاج تكون عارفها، جسمك مش بيفرق نوع الضغط اللي عليه سواء كان ضغط نفسي من مشاكل الحياه او ضغط جسدي من التمرين. لو لقيت نفسك في يوم مرهق جامد او الضغط زيادة عليك، ممكن تبدل بعض التمارين الحرة بالاجهزة البديله ليها، ده هيحط ضغط اقل علي مفاصلك و نسبيا بتحس ان التمرين اسهل و ده هيساعدك انك تزود او تحافظ علي اوزانك. لقيت برضه الموضوع صعب عليك لازم ترجعلي وقتها علشان نشوف مصدر المشكلة و نعالجها. اخر حاجة لو انت ملكش مزاج تتمرن، فخليك عارف ان لو كل واحد فينا اشتغل في حياته علي حسب مزاجه اليومي، محدش هيوصل للحلم بتاعه. اليوم اللي بتكون فيه فعلا تعبان او ملكش مزاج تتمرن، في معظم الاحيان بينتهي بانه يكون من افضل التمارين اللي لعبتها في حياتك. و ده اللي هيفرق بينك و بين حد تاني، مش عارف يوصل لهدفه، مش كل الايام هتبقي متحمس بس خليك عارف ان اليوم ده هو المطب الحقيقي اللي هيحددلك مدي التزامك و شغفك نحية الهدف بتاعك. روح بس الجيم يومها و شوف يومك هيتغير ازاي. ## ازاي اتنفس صح وقت التمرين؟ من اهم النقط وقت التمرين هو النفس، دايما بتكون محتاج تاخد نفس كبير و بدل ما تكتمه في صدرك لا انت بتحاول تنزله لبطنك و ده بيقوي كل عضلات البطن و هيديلك توازن اكثر و انت بتتمرن. الاسلوب ده معروف علميا بال Bracing. بتاخد نفسك في العدة و بطلعه في اخر العدة. كمثال: لو هتلعب سكوات، بتاخد نفس كبير و تكتمه في بطنك اول العدة و انت طالع بطلع جزء من النفس بره لحد ما تخلص العدة و بعدين بتعيد النفس تاني من الاول. لو عايز تقرا زيادة <ins>اضغط هنا</ins>. # ايه افضل نظام تمرين امشي عليه؟ هتلاقي ناس كتير مختلفة ما بين ايه افضل نظام تمرين تمشي عليه، هل تمرن العضلة مرة واحدة في الاسبوع ولا مرتين احسن؟ هقسملك الموضوع علميا و عمليا. علميا معظم الابحاث الجديدة بتاكد ان تمرين العضلة مرتين في الاسبوع افضل من مرة واحدة، اضغط هنا. و ده لكذه سبب، اولهم ان كفائة التمرين بتتحسن. تخيل نفسك بتلعب ٢٠ مجموعة صدر في يوم.. تخيلت اخر التمرين شكلك هتبقي مرهق ازاي؟ علشان كدة لما نقول تقسم تمرينك علي اكثر من يوم هتلاقي نفسك بتتمرن بكفائة احسن و في نفس الوقت هتحفز عملية خلق البروتين اكثر من مرة في خلال الاسبوع. عمليا، ناس كتير بتفضل تلعب العضلة مرة واحدة في الاسبوع و بيصلوا لنتايج قوية جدا. في الاخر الموضوع نسبي، جرب الاتنين و شوف هترتاح ليه اكثر. اهم حاجة الاستمرارية. ## امتي احتاج اغير نظام التمرين بتاعي؟ في كذه سبب لو موجودين هقولك نغير نظام التمرين بتاعك. **اول سبب**، لو وصلت ل Plateau ، مش قادر خالص تزود في التمرين بتاعك و جبت اخرك منه وقتها بنغير التمارين بحيث نكسر المحفز المستخدم علي جسمك. **تاني سبب**، لو انت واحد عندك اصابه و لسه راجع، ممكن تلاقي ان شوية تمارين صعب انك تاديها تاني و هتحتاج تغير نظام التمرين بتاعك. **ثالث سبب**، الزهق، ساعات لو بقالك فترة طويلة بتتمرن تزهق و تكون محتاج تغير نظام التمرين بتاعك علشان يكون ممتع. بس من اكثر الغلطات هو انك تغير نظام تمرينك علطول و كل شوية، علشان انت كدة اكنك كل ما تيجي تتاقلم علي مدي حركي لتمرينة باوزانها بحيث تطور عليها تلاقي نفسك راجع للصفر تاني، و تبتدي بنظام مختلف. علشان كدة يفضل تغير تمرينك بعد مدة علي الاقل ٨ اسابيع تكون استفدت من النظام القديم بتاعك. --- # العب كارديو قبل ولا بعد التمرين؟ طبعا يفضل تلعب كارديو بعد التمرين مش قبل. لو لعبت قبل التمرين هتستنزف من مخازن الطاقة وال Glycogen عندك في العضلات, وقتها لما تيجي تتمرن هتلاقي نفسك تعبان و مش قادر تتمرن بالشدة المطلوبة و بالتالي ده هياثر عليك بشكل سلبي. علشان كدة اتمرن الاول بكل طاقتك و سيب الكارديو بعد التمرين او في وقت تاني من اليوم بعيد عن وقت التمرين. # انا هتمرن الصبح اكل ايه للتمرين؟ لو هتتمرن الصبح اهم حاجة تركز عليها هي المياه علشان نقص المياه ممكن ياثر علي قوتك و ادائك في التمرين بصورة سلبية. تاني حاجة ممكن تعملها هو انك تاخد مصدر بروتين سريع الامتصاص زي الواي بروتين لو جزء من النظام الغذائي بتاعك. ثالث حاجة هي انك ممكن تاخد نشويات من بقيت يومك تدخلها في وجبة خفيفة قبل التمرين. لو مكتوبلك فاكهة و مكسرات ممكن تعتمد عليهم لو مش عايز تاخد نشويات من وجبات تانية. و لوعندك مكمل Pre-Workout ممكن برضه تستخدمه قبل التمرين علشان يفوقك بسبب نسبة الكافيين و ده هيزود تركيزك وقت التمرين. # هل التمرين و انا صايم مفيد؟ الاجابة لا, بالعكس هيبقي له تاثير سلبي عليك. ده بسبب قلة الطاقة, قلة شرب المياه و فقدان ال Electrolytes زي الاملاح من جسمك. كل دي اسباب هتقلل طاقتك و قوتك, ممكن تزود فرص الاصابة و الشد العضلي. و لو التمرينة شدتها عالية للاسف ممكن يجيلك هبوط و دوخة جامدة. علشان كدة لو هتتمرن في وقت الصيام قلل شدة تمرينك, و يفضل دايما تتمرن و انت فاطر احسن. # ينفع ابدل التريدمل بحاجة تانية؟ لو عندك مشاكل في الركبة ايوه تقدر تبدل الكارديو من علي التريدمل للكارديو علي ال Arc و اسمه التاني ال Elliptical او علي ال Stair Master. # هل نبض القلب متحكم في حرق الدهون وقت الكارديو؟ دي من الخرافات المنتشرة, تعالي اشرحلك. في الصورة هنا هقولك المتعارف عليه, الجزء الاخضر بتكون عبارة عن تسخين خفيف, نبضات قلبك فيه بيتراوح بين 90-100, و لما بتعلي نوع الكارديو شوية لللون الاصفر ده اسمها ال Fat Burning Zone او منطقة حرق الدهون. و بعد كدة, اللون الاحمر ف ده لو بتعلي اللياقة البدنية بتاعك جامد و بتبذل مجهود كبير اوي ف نبضات قلبك بتكون عالية جدا ولكن لفترات قصيرة. المنطق للنهم يقولو انك بتحرق دهون في منطقة معينة فقط كان بسبب ان الابحاث وضحت ان دي منطقة بيزيد فيها اكسدة و حرق الدهون, و لكن لو فكرت فيها هتالقي انهم كانوا بيقارنوا ده بالمنطقة ال-قبلها و ده شئ منطقي. كمان لازم تكون عارف ان جسمك عادتا في الاول بيستخدم مخازن ال Glycogen من العضلات الاول و بعدها بيبتدي في عملية اكسدة الدهون. و ان حرق الدهون دي عملية و فقدان الدهون دي عملية تانية. انت ممكن تحرق 300 جرام دهون في اليوم و لكن تدخل لجسمك اكل تخزن بيه 400 جرام دهون. هتيجي علي اخر اليوم هتالقي انك اكتسبت 100 جرام دهون. كمان لما تبذل طاقة اعلي هتالقي جسمك بيستهلك مصادر ال Glycogen اسرع و بعدها يدخل في اكسدة الدهون, ساعتها هتالقي الفرق بسيط جدا في المقارنة بين "منطقة حرق الدهون و غيرها".